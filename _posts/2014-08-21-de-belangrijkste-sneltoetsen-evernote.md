---
ID: 150
post_title: De belangrijkste sneltoetsen in Evernote
author: Frank Meeuwsen
post_date: 2014-08-21 09:15:00
layout: post
published: true
---
<strong>Wil je écht productief werken en meters maken achter je toetsenbord, dan is er één oplossing die je echt de snelheid geeft die je nodig hebt. Dat heeft niets te maken met het soort software, het staat los van je besturingssysteem. Het voelt aan alsof je terug gaat in de tijd. Toen alles nog in DOS gebeurde op de commandoline. Waarbij je veel moest onthouden. Maar geloof me, na een aantal jaar ben ik er van overtuigd dat er maar één echte winstpakker is als je <em>in the flow</em> wilt werken en dat is het gebruik van sneltoetsen.</strong>

<!--more-->

Ik ben in 2005 overgestapt op het exclusieve gebruik van laptops. Eerst op Windows en sinds 2011 op Mac. Door deze overstap heb ik afscheid genomen van de muis. Eigenlijk had ik er altijd al een hekel aan. Dat gekke propje kunststof op mijn bureau, eerst met snoer, later met een laseroog. Ik kon er nooit aan wennen. Ik vond het zo onhandig om op die manier een cursor te bewegen en teksten te selecteren, menu-items te kiezen en andere acties te doen. Toen ik overstapte naar een laptop kreeg ik de trackpad. Het blijft een ongemak, het liefst doe ik alles met een toetsenbord. Ik ben een enorme fan van sneltoetsen, in het programma zelf of ik maak ze zelf met <a href="http://lifehacker.com/evernote-keyboard-maestro-more-productive-filing-1490413562">Keyboard Maestro</a>. Ik merk een enorme toename van mijn productiviteit en vooral mijn focus als ik alles vanaf het toetsenbord kan doen. Zonder mijn handen teveel te bewegen kan ik uiteraard typen maar eveneens snelle acties als even iets opslaan, een nieuw document maken, zoeken, selecteren, kopieren en plakken.

Evernote heeft uiteraard zijn eigen sneltoetsen. Je kunt in de opties van Evernote je eigen sneltoetsen maken voor een aantal acties. Daarnaast kun je voor vrijwel elke belangrijke actie wel de sneltoets vinden in <a title="Sneltoetsen voor Windows" href="https://evernote.com/contact/support/kb/#!/article/23168552">deze lijst voor Windows</a> of <a title="Sneltoetsen voor Mac" href="https://evernote.com/contact/support/kb/#/article/23168732">deze lijst voor Mac</a>.

<strong>Tip</strong>: Deze links verwijzen naar de engelstalige versie van de site. Mocht je een melding krijgen dat het artikel niet kan worden gevonden, verander dan onderaan de site van Evernote de taal in English (US)

Ik heb voor jullie de belangrijkste sneltoetsen op een rij gezet. Dit zijn in mijn ervaring de sneltoetsen die ik het meeste gebruik in Evernote zelf. Als je deze in de <em>muscle memory</em> van je vingers krijgt dan zul je merken dat je sneller en meer gefocussed door Evernote gaat en je werk kunt doen.

<img class="aligncenter size-full wp-image-462" src="http://allesonthouden.nl/wp-content/uploads/2014/08/infographic-shortcuts.jpg" alt="infographic-shortcuts" width="800" height="482" />

Kopieer en plak de afbeelding in Evernote zodat je hem altijd bij de hand hebt. En laat me eens weten wat jouw meest gebruikte sneltoets is.
