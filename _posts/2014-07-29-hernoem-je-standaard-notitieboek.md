---
ID: 158
title: Hernoem je standaard notitieboek
author: Frank Meeuwsen
post_date: 2014-07-29 09:30:00
layout: post
published: true
---
<strong>Als je begint met Evernote zie je als eerste een leeg programma met een aantal tips van Evernote zelf en één notitieboek. Dat notitieboek heet “Eerste Notitieboek” of “First Notebook”, afhankelijk van je taalinstellingen. Tegelijkertijd is dit je <em>standaard</em> notitieboek. Dat wil zeggen dat alles wat je naar Evernote stuurt met <a title="#Evernotecollection – Webclipper" href="http://allesonthouden.nl/evernotecollection-webclipper/">de webclipper</a>, via <a title="Hoe werkt Evernote met e-mail?" href="http://allesonthouden.nl/evernote-en-email/">e-mail</a> of anderszins in dit notitieboek komt, tenzij je een ander notitieboek opgeeft in de clipper, mailonderwerp of scripts. Dat kan slimmer...</strong>

<!--more-->

Nu is de naam “Eerste notitieboek” niet per se slecht, maar je kunt visueel en mentaal je Evernote slimmer inrichten. Misschien heb je net als ik op je bureau of thuis een plaats waar alle binnenkomende spullen verzameld worden. Post, losse items die je onderweg vindt, een papiertje wat in de auto ligt, een bierviltje uit je jaszak. Het is een verzamelstation voor je fysieke spullen, een soort inbox. Dezelfde soort inbox als in je mailprogramma. Hier komt alles binnen en vanuit die plek kun je alles verder distribueren naar andere mappen, andere mensen, je takenlijst, kalender of de prullenbak.

Aha!, denk je, als ik nu dat notitieboek hernoem naar Inbox dan is dat al een meer logische plek! Inderdaad. Dat is een logische stap. Maar het kan nóg een stapje slimmer. Ik heb al eens eerder vermeld dat notities en mappen in Evernote op alfabetische volgorde worden getoond. Een paar leestekens hebben echter voorrang op het alfabet. Dat zijn achtereenvolgens -, !, ., @ en +. Dus als je je Eerste Notitieboek hernoemt naar “-Inbox” of “!Inbox” dan zal deze altijd bovenaan in de lijst met notitieboeken staan.
<h2 id="hoehernoemjeeennotitieboek">Hoe hernoem je een notitieboek?</h2>
In onderstaande screencast zie je hoe je een notitieboek kunt hernoemen. Dit doe je het makkelijkste in de lijst met notitieboeken. Klik op het radar bij het notitieboek en geef het een nieuwe naam. Klik op Opslaan en je bent klaar.

https://www.youtube.com/watch?v=tiJvWMDqmsI

Mijn ervaring met het hernoemen naar !Inbox is dat het veel logischer voelt in de lijst met notitieboeken dat dit notitieboek bovenaan staat. Natuurlijk, ik kan hem in een stapel zetten en helemaal onderaan mijn lijst met snelkoppelingen, maar het visuele effect om het notitieboek bovenaan te laten staan geeft het nog meer het gevoel dat het een echte vergaarbak is van alles wat ik dagelijks naar Evernote stuur. Naast mijn e-mail inbox en de brievenbus in huis is het een plek waar spullen binnenkomen waar ik iets mee moet doen. Verwerken naar andere mappen, taken van maken of opslaan voor latere referentie.

Tip:Hernoem je standaard notitieboek naar “!Inbox” voor een visueel en mentaal startpunt van je Evernote organisatie

Foto: <a href="https://www.flickr.com/photos/12389767@N04/3097124543/">Amir Kuckovic</a> via <a href="http://compfight.com">Compfight</a> <a href="https://creativecommons.org/licenses/by-nc-sa/2.0/">cc</a>
