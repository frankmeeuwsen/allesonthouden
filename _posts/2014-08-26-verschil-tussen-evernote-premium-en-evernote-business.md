---
ID: 500
title: >
  Wat is het verschil tussen Evernote
  Premium en Evernote Business?
author: Frank Meeuwsen
post_date: 2014-08-26 22:17:58
layout: post
published: true
---
<strong>Ik krijg geregeld de vraag wat nu het echte verschil is tussen de Evernote die vrijwel iedereen wel kent en het nog altijd relatief nieuwe Evernote Business. Zijn er andere mogelijkheden? Moet je een tweede versie installeren? Wat kun je met een Business account wat met een Premium account niet kan? Ik zet een aantal van de verschillen eens op een rij voor je.</strong>

<!--more-->

Met Evernote Business heb je de volgende voordelen ten opzichte van Evernote Premium.

<strong>Meer upload capaciteit</strong> - Je kunt met je team meer notities uploaden per maand. Je krijgt met een Evernote Business account 2 GB per persoon per maand. Het totaal wordt verdeeld over je hele team. Dus stel dat je een Business account hebt met 5 personen. Je krijgt dan per maand 10 Gb upload capaciteit. Deze 10 GB kun je gezamenlijk gebruiken. Je bent dus niet gebonden aan 2 GB per persoon, maar je kunt als team de volledige 10 GB gebruiken. Daarnaast krijg je op je persoonlijke notitieboeken eveneens 2 GB per maand uploadcapaciteit. Er is zoals altijd geen limiet aan de totale opslag van notities die je in Evernote zet.

<strong>Betere manieren om kennis te delen</strong> - Het delen van notitieboeken en notities is altijd al mogelijk in Evernote Premium, maar met Evernote Business is het nog makkelijker geworden. Je teamleden hoeven zich niet meer aan te melden als je ze uitnodigt voor een notitieboek, ze hebben er direct toegang toe. En je kunt iemand direct toegang geven tot meerdere notitieboeken. In <a href="http://allesonthouden.nl/de-3-elementen-van-evernote-business/">dit artikel over Evernote Business</a> zie je hoe dat werkt.

<strong>Centrale startplek voor Evernote Business</strong> - Op deze startpagina in Evernote heb je een volledig overzicht van de teamleden en de notitieboeken. Tevens zie je hier de aanbevolen notitieboeken en de laatste activiteiten. Zo wordt samenwerken in Evernote nog eenvoudiger en overzichtelijker

<strong>Expertise vinden</strong> - Niet alleen kun je in Evernote Business zoeken op de inhoud van de notities, maar je krijgt eveneens een overzicht wíe deze kennis in Evernote heeft gezet. Zo kun je direct contact krijgen met de juiste persoon die je kan helpen met je vraag.

<strong>Beter overzicht van gebruikers en kennis</strong> - De administrator kan op een centrale plaats nieuwe gebruikers toevoegen en de notitieboeken beheren. De administrator heeft alleen toegang tot de zakelijke notitieboeken van gebruikers en zal nooit toegang hebben tot de privé notitieboeken van gebruikers.

Wil je aan de slag met Evernote Business? Je kunt je via <a href="http://allesonthouden.nl/go/evernotebusiness/">deze link</a> (affiliate) inschrijven. Via <a href="http://allesonthouden.nl/go/evernotepremium/">deze link</a> (affiliate) kun je je inschrijven voor Evernote Premium. Wil je nog meer weten? Neem dan contact met mij op en ik kan je verder helpen.

(Foto: <a href="http://kevc.tumblr.com/post/89211952069">Kevc</a>)
