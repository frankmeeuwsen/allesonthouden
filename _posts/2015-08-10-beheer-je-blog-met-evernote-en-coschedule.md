---
ID: 954
title: >
  Beheer je blog met Evernote en
  CoSchedule
author: Frank Meeuwsen
post_date: 2015-08-10 08:58:24
layout: post
published: true
---
<strong>Hoe zou jij het vinden om je blogteksten te beheren in je favoriete digitale notitieboek en een directe koppeling te kunnen maken met je Wordpress blog én je sociale kanalen? Met de Wordpress plugin en webdienst CoSchedule is dat nu mogelijk. Ik heb het getest, ben enthousiast over de dienst maar nog niet 100% overtuigd over de Evernote koppeling. Lees zelf maar waarom...</strong>

<!--more-->
<h2 id="watiscoschedule">Wat is CoSchedule?</h2>
Simpel gezegd is <a href="http://allesonthouden.nl/go/coschedule/">CoSchedule</a> een online drag &amp; drop kalender waarin ik al mijn blogs plan en de publicaties op sociale kanalen inplan voor Twitter, Facebook en Linkedin.
CoSchedule werkt naadloos in Wordpress (maar eveneens daarbuiten!) en je kunt met drag &amp; drop makkelijk een planning voor je blogposts maken. Je ziet in één oogopslag hoe je planning is voor je blog én voor je social media. Met name dat laatste vind ik erg gemakkelijk. Bij het afronden van een blogpost plan ik direct de social updates in. Zo wordt direct na publicatie en een aantal keer naderhand de blogpost nog eens onder de aandacht gebracht in mijn sociale netwerken. Ik ben zeer tevreden met deze dienst, niet in de minste plaats vanwege het bedrijf zelf, die op <a href="http://coschedule.com/blog/">hun blog</a> enorm transparant en actief alles delen rondom online publiceren en social media. Martijn heeft op Afrit22 <a href="http://www.afrit22.nl/bloggen/coschedule-de-perfecte-tool-voor-het-plannen-en-promoten-van-jouw-blogs">een mooie review van CoSchedule</a> die ik je ten zeerste aanraadt als je meer over deze dienst wilt weten. Ik wil namelijk iets dieper in gaan op een nieuwe functionaliteit van ze, namelijk een koppeling tussen CoSchedule en Evernote!

<figure><img src="https://cdn.allesonthouden.nl/images/Screen-Shot-2015-08-09-21-29-39.png" alt="" /></figure>
<h2 id="hoewerktdekoppelingmetevernote">Hoe werkt de koppeling met Evernote?</h2>
Er zijn allerlei manieren waarop je als blogger gebruik kunt maken van Evernote. Van het verzamelen van inspiratie, kennis en ideeën tot het maken van je eigen kalender in Evernote en natuurlijk je blogposts schrijven in Evernote. Nu is het mogelijk om na die laatste optie, het schrijven, deze direct te publiceren op je Wordpress blog. Met CoSchedule maak je een eenmalige koppeling met een of meer notitieboeken waar je blogposts in zijn opgeslagen. Vanaf dat moment zijn de individuele notities in de kalender van CoSchedule te slepen en kun je ze converteren naar een blogpost in Wordpress. Als de blogposts eenmaal via <a href="http://allesonthouden.nl/go/coschedule/">CoSchedule</a> in je kalender zijn gezet kun je ze in Wordpress nog verder bijschaven en finetunen. Natuurlijk gebruik je CoSchedule vervolgens om je artikel op je sociale kanalen te publiceren en te monitoren.

<iframe class="wistia_embed" src="http://fast.wistia.net/embed/iframe/dc59nkz7uf" name="wistia_embed" width="778" height="438" frameborder="0" scrolling="no"></iframe>
<h2 id="waaromzoujedekoppelingmetevernotegebruiken">Waarom zou je de koppeling met Evernote gebruiken?</h2>
Er zijn zoveel manieren om een blogpost te schrijven in en met Evernote, wat maakt deze koppeling nu zo anders? Er zijn volgens mij een paar uitgangspunten
<h3 id="samenwerkenaaneenblogpost">Samenwerken aan een blogpost</h3>
Evernote positioneert zich meer en meer als je centrale werkplek waar je samen aan projecten werkt. Ik kan me wel een scenario voorstellen waarin je als team samenwerkt aan blogposts en op die manier gezamenlijk een artikel opbouwt.
<h3 id="makkelijkillustratiesuploaden">Makkelijk illustraties uploaden</h3>
Eerlijk gezegd vind ik het lokaal opslaan en weer uploaden van afbeeldingen voor een artikel een te tijdrovende bezigheid. Door de afbeelding in de notitie te plaatsen en via CoSchedule te converteren scheelt me dat wel weer een stap en extra werk.
<h3 id="gastbloggen">Gastbloggen</h3>
Als je gastblogs schrijft kun je deze prima in Evernote maken. Via de koppeling met CoSchedule kun je een publieke link naar de notitie maken zonder dat je hem naar Wordpress converteert. Deze publieke link geeft de blogpost die je naar het gastblog of de opdrachtgever kunt sturen. Optioneel kun je de notitie uit Evernote nog als PDF of HTML downloaden om te versturen.
<h2 id="vragen">Vragen</h2>
Ik heb de koppeling uitgebreid getest op een besloten Wordpress blog en met een aantal testnotities in Evernote. In onderstaande vragen kun je de testbevindingen lezen.

<img class="aligncenter wp-image-955" src="/images/2015/08/skitch-1024x554.png" alt="skitch" width="700" height="379" />
<h3 id="hoewerktdekoppelingmetillustraties">Hoe werkt de koppeling met illustraties?</h3>
Die worden geüpload en in je blog gezet. Dat werkt vlekkeloos tijdens mijn tests waarin ik afbeeldingen tussen teksten plaatste.
<h3 id="werktdeconversiehetmetattachments">Werkt de conversie het met attachments?</h3>
Als je een bijlage in je notitie hebt dan wordt deze in het conversieproces omgezet naar een bijlage in Wordpress. Helaas kon ik daarna in Wordpress de bijlage niet meer terugvinden, dus ik vermoed dat dit nog niet optimaal werkt. Een audionotitie die ik in Evernote maakte kon ik eveneens niet converteren naar een formaat wat in Wordpress is te gebruiken.
<h3 id="hoewerktdeconversiemetdeherinneringeninevernote">Hoe werkt de conversie met de herinneringen in Evernote?</h3>
In Wordpress kies je welke notitie je wit converteren en bepaal je de publicatiedatum. CoSchedule maakt dus geen gebruik van je ingestelde herinnering bij de notitie om die te koppelen aan een publicatiedatum in Wordpress. Dat moet je handmatig in Wordpress doen. Ik vind het een logische keuze in de huidige workflow van CoSchedule om die datum niet te gebruiken. Zo hou je de vrijheid en flexibiliteit om zelf je kalender in te richten in Wordpress.
<h3 id="kunjejeevernotelabelsmeenemennaarwordpress">Kun je je Evernote labels meenemen naar Wordpress?</h3>
Natuurlijk kun je je Evernote notities labellen om zo je blogworkflow in orde te houden. Maar als je je notitie labelt met tags die je eveneens in Wordpress gebruikt worden deze niet meegenomen in de conversie. Dat is jammer. Het zou mooi zijn als je een labelstructuur in Wordpress en Evernote kunt synchroniseren en zo blogposts eveneens handig terug kunt vinden in Evernote.
<h3 id="kunjeeenevernoteblogpostlaternogaanpassen">Kun je een Evernote blogpost later nog aanpassen?</h3>
Je kunt in Evernote constant wijzigingen aanbrengen die na synchronisatie eveneens in CoSchedule zijn te zien, <em>tot het moment</em> dat je in CoSchedule de Evernote post converteert naar een Wordpress post. Vanaf dat moment is de koppeling verbroken en zijn wijzigingen in Evernote niet meer zichtbaar in je blogpost.
<em>Let op</em>: Als je de titel van je Evernote notitie aanpast, dan zul je dat niet zien in CoSchedule. Alleen wijzigingen in de tekst van je notitie zie je terug in de CoSchedule versie.
<h3 id="watgebeurteralsjedeevernotenotitieverwijderd">Wat gebeurt er als je de Evernote notitie verwijderd?</h3>
Dat ligt er aan of je in CoSchedule de notitie al hebt geconverteerd naar een blogpost. Heb je dat gedaan, dan is er in principe niets aan de hand en blijft je Wordpress gewoon bestaan. Als je nog geen conversie hebt gedaan kan CoSchedule je notitie niet meer vinden en krijg je een foutmelding.
<h3 id="opmaakvanjenotitie">Opmaak van je notitie</h3>
De basisopmaak ik een notitie neemt CoSchedule netjes over voor je Wordpress post. Denk aan vetgedrukt, cursief en links. Maar verdere aanpassingen zoals een ander font of een andere kleur van je tekst, die zul je niet terugzien in Wordpress. Wat ik eveneens nog een gemis vind is dat lijsten en taken niet correct worden omgezet.
Als je in Wordpress gebruik maakt van de <em>More-tag</em> om een scheiding te maken tussen de introductie op de homepage van je blog en de artikelpagina, dan zou je deze al in je blogpost kunnen zetten. Helaas werkt dit nog niet in de conversie naar CoSchedule dus zul je nog handmatig de scheiding tussen introductie en vervolg moeten plaatsen.
<h2 id="abonnementsprijzencoschedule">Abonnementsprijzen CoSchedule</h2>
CoSchedule is geen gratis dienst maar zeker waardevol voor de serieuze blogger die meer uit zijn artikelen wil halen. Je betaalt $15 per maand voor 1 gebruiker met 5 sociale profielen. Wil je gebruik maken van de koppeling met Evernote en andere extra's, dan begint dat bij $30 per maand. De volledige prijslijst vind je op <a href="http://coschedule.com/pricing">hun website</a>. Ik betaal op dit moment nog een oudere prijs van $9 per maand. Dit is omdat ik al erg lang gebruik maak van hun dienst en de genoemde prijzen recent zijn verhoogd. Alle prijsplannen komen met een 14-daagse proefperiode.
<h2 id="conclusie">Conclusie</h2>
Eerlijk gezegd vind ik de conversie tussen Evernote en Wordpress via <a href="http://allesonthouden.nl/go/coschedule/">CoSchedule</a> nog niet voldoende gereed voor de <em>poweruser</em>. Als je Evernote gebruikt om je blogposts in te schrijven en je houdt het simpel in de opmaak en de extra mogelijkheden (scheiding intro en broodtekst, tags, bijlagen) laat je achterwege, dan is deze koppeling prima te gebruiken. Maar zo gauw je iets meer wilt als lijsten en bijlagen loop je al tegen beperkingen aan. Dat wil niet zeggen dat CoSchedule een slecht product is. Integendeel, ik ben al een jaar lang een zeer tevreden klant bij ze en gebruik hun social media scheduler met veel plezier. Maar ik denk dat deze koppeling met Evernote een toevoeging is die nog niet voldoende gereed is om een duurder pakket bij ze aan te schaffen. Wellicht komen er nog verbeteringen en kunnen we over een tijdje met het grootste gemak vanuit Evernote bloggen via CoSchedule.

[clickToTweet tweet="De koppeling tussen Evernote en CoSchedule is een goede start. Het kan beter." quote="De koppeling tussen Evernote en CoSchedule is een goede start. Het kan beter."]

<strong>Disclaimer</strong>: Alle links naar <a href="http://allesonthouden.nl/go/coschedule/">CoSchedule</a> komen uit hun affiliate programma. Als je ondanks de Evernote koppeling toch hun betaalde dienst wil gebruiken (wat ik je écht kan aanraden) dan krijg ik wat korting op mijn abonnement.

<img class="invisible aligncenter wp-image-958 size-full" src="/images/2015/08/socialimage_coschedule.png" alt="socialimage_coschedule" width="800" height="400" />
