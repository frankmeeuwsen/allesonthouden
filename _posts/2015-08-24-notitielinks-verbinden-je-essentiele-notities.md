---
ID: 965
title: >
  Notitielinks verbinden je essentiele
  notities
author: Frank Meeuwsen
post_date: 2015-08-24 08:58:08
layout: post
published: true
---
<strong>Het Internet is groot geworden door één simpele regel: Alle links zijn gelijk. Doordat het mogelijk werd om documenten en pagina's aan elkaar te linken op een relatief eenvoudige en eenduidige manier, konden we kennis en informatie beter ontsluiten.
In Evernote is dat niet veel anders. Individuele notities hebben eigen links die zowel binnen als buiten Evernote zijn te gebruiken. Daarnaast kun je in Evernote nog altijd naar "buiten" linken, naar een webpagina.</strong>
<!--more-->
<h2 id="watzijnnotitielinks">Wat zijn notitielinks</h2>
Als je een notitie hebt gemaakt die gerelateerd is aan een andere notitie, dan is het handig om de twee aan elkaar te linken. Natuurlijk, je kunt een label gebruiken om ze te verbinden, of ze in hetzelfde notitieboek zetten. Maar je zult merken dat het linken naar notities in een andere notitie zijn eigen waarde en gemak kent. Het maken van de link doe je in drie stappen
<ol>
	<li>Kopieer de link van de notitie</li>
	<li>Ga naar de tweede notitie</li>
	<li>Plak de link in de tweede notitie</li>
</ol>
<h2 id="gebruiksmogelijkheden">Gebruiksmogelijkheden</h2>
Er zijn talrijke gebruiksmogelijkheden voor notitielinks in Evernote
<ol>
	<li>Een lijst met documenten voor een projectvergadering</li>
	<li>Een overzicht van je belangrijke administratieve documenten</li>
	<li>Een inhoudsopgave van een notitieboek</li>
	<li>Een lijst met individuele artikelen voor inspiratie</li>
	<li>Notities voor de planning voor een belangrijk evenement</li>
	<li>Een lijst met notities die je vaak nodig hebt (extra tip: Zet deze link dan in je snelkoppelingen)</li>
	<li>Een lijst met relevante documenten voor nieuwe Evernote Business gebruikers</li>
	<li>Gebruik notitielinks in Evernote Presentation Mode om in je slides te linken naar referentiemateriaal en andere notities</li>
	<li>In Presentation Mode kun je eveneens een overzichtslide maken met links naar de individuele notities</li>
</ol>
<figure><img title="Een lijst met relevante notities die ik vaak gebruik" src="http://cdn.allesonthouden.nl/images/Cheatsheets_-_Evernote_Premium.png" alt="Een lijst met relevante notities die ik vaak gebruik" /> </figure>
<h2 id="hoemaakjedieopmacenwindows">Hoe maak je notitielinks op Mac en Windows?</h2>
Om een link te maken in de desktopversies, klik met de rechtermuisknop op de notitie in je notitielijst en kies "Kopieer notitie-link". Je hebt nu een link op je klembord staan. Deze link kun je nu zowel in Evernote gebruiken als in andere applicaties. Als je de notitielink hebt gekopieerd ga je naar de notitie waar je de link wilt plakken. Op de juiste plaats kies je Bewerken &gt; Plakken of ⌘-V/Ctrl-V en je ziet dat de titel van de gelinkt notitie groen en onderlijnd verschijnt. Klik op de link en je gaat direct naar de eerste notitie. Dit werkt door je complete Evernote database. Elke notitie kun je linken en plakken in een andere notitie. Zo kun je voor jezelf een uitgebreid web aan relevante documenten, inspiratie en projecten opbouwen.

<figure><img src="http://cdn.allesonthouden.nl/images/Volledige_scherm_23-08-15_08_00.png" alt="" /></figure>
<h2 id="hoemaakjelinksopdewebversie">Hoe maak je notitielinks op de webversie?</h2>
In de nieuwe webversie van Evernote navigeer je naar de notitie die je wilt kopieren. In het rechternotitievenster zie je bovenin vijf iconen. Klik op het laatste icoon, de drie punten en selecteer "Kopieer notitielink". In de notitie om de link te plakken, gebruik je Ctrl/⌘-V om de link en de notitietitel te plakken. Wat nog vreemd is in de webversie is dat de geplakte links niet <em>groen</em> en onderstreept zijn, maar <em>blauw</em> en onderstreept. Ik ga er van uit dat dat een consistentie-fout is die binnenkort wordt opgelost.

<figure><img src="http://cdn.allesonthouden.nl/images/Volledige_scherm_23-08-15_08_39.png" alt="" /></figure>
<h2 id="hoemaakjelinksopdejeiphoneofipad">Hoe maak je notitielinks op de je iPhone of iPad?</h2>
Op je iOS apparaat kun je twee soorten links maken: Openbare links of Privé links. Het verschil is als volgt:
<ul>
	<li><strong>Openbare links</strong> maken je notitie publiek en geeft de notitie een daadwerkelijk internetadres.</li>
	<li><strong>Privé links</strong> zijn links die alleen werken als je toegang hebt tot de notitie. Dus als je eigenaar bent van de notitie of specifiek toegang hebt gekregen via Workchat.</li>
</ul>
In dit geval gaan we dus werken met Privé links, omdat die het dichtst in de buurt komen van notitielinks.
<ol>
	<li>Navigeer naar de notitie die je wilt linken en kies onderin de drie punten in de navigatie en vervolgens "Delen"</li>
	<li>Kies "Kopieer notitielink"</li>
	<li>Kies "Prive link"</li>
	<li>Nu synchroniseert de app om een link te genereren. Na enkele seconden heb je de link in je klembord</li>
	<li>Navigeer naar de notitie waar je de link wilt plakken. Door op het scherm te drukken krijg je een menu met de optie "plakken"</li>
</ol>
<img class="" src="http://cdn.allesonthouden.nl/images/2015-08-23_08_44_12.png" alt="" width="400" height="712" />
<img class="" src="http://cdn.allesonthouden.nl/images/openbaarprivelink.png" alt="" width="400" height="711" />
<img class="" src="http://cdn.allesonthouden.nl/images/plaklink.png" alt="" width="400" height="711" />
<h2 id="hoemaakjelinksopandroid">Hoe maak je links op Android?</h2>
Op Android maak je de koppeling op de volgende manier
<ol>
	<li>In de notitielijst druk je lang op de notitie die je wilt kopieren</li>
	<li>Je krijgt nu een lijst met opties, kies hier "Kopieer Link" (Als dit niet in de lijst staat, kies dan eerst "Geef alles weer")</li>
	<li>De link staat nu in je klembord. Ga naar de notitie waar je de link wilt plakken</li>
	<li>Plak de link, je ziet dat direct de titel van de notitie wordt gebruikt</li>
</ol>
<figure><img class="" src="http://cdn.allesonthouden.nl/images/AndroidNotelink.png" alt="" width="400" height="711" /></figure>
<h2 id="tipsinhetgebruik">Tips in het gebruik</h2>
Door notities aan elkaar te linken maak je een eigen web van relevante documenten en workflows. Je zult hier gegarandeerd veel tijdswinst uit halen. Hou de volgende tips nog in gedachten als je aan de slag gaat met de notitielinks
<ul>
	<li><strong>Notitielinks werken over alle versies en apparaten</strong> - Je kunt op je desktop makkelijk een lijst met notities maken ter inspiratie en deze daarna in Evernote op je tablet bekijken en klikken. Je notitielinks werken op alle apparaten en over alle besturingsystemen.</li>
	<li><strong>Delen van notities en notitielinks</strong> - Dit is wel een punt van aandacht. Als je een notitie met notitielinks deelt met iemand anders of via een publieke pagina, dan werken de notitielinks alleen als de doelnotitie eveneens openbaar is of gedeeld met deze personen. Anders krijg je een foutmelding. Als je een notitielink wilt plakken in een reeds gedeelde notitie, dan krijg je hier een waarschuwing voor. Je kunt dan nog altijd de link plakken, maar let hier dus op.</li>
	<li><strong>Verwijderen originele notities</strong> - Heb je een notitie via een link gedeeld, dan kun je deze notitie altijd nog naar een ander notititeboek verplaatsen. Je kunt eveneens de naam van de originele notitie wijzigen, de link houdt echter de originele naam. Verwijder je de originele notitie, dan zal de link niet meer werken.</li>
	<li><strong>Links buiten Evernote gebruiken</strong> - Je kunt deze links ook <em>buiten</em> Evernote gebruiken. Plak de gekopieerde link naar je takenmanager of de notities van een afspraak in je agenda. Zo ga je met één klik vanuit je takenmanager of agenda direct naar de gewenste notitie.</li>
	<li><strong>Naam van de link wijzigen</strong> - De link heeft standaard de notitienaam. Deze kun je gewoon wijzigen, maar let hier wel op dat je de link niet verwijdert. Mijn hack is om midden in de originele linktekst mijn nieuwe linktekst te schrijven en dan de rest te verwijderen. Zo hou je altijd de link intact.</li>
</ul>


Notitielinks zijn ideaal in Evernote om taken te bundelen, inspiratie te linken en veelgebruikte notities snel terug te vinden. Hoe gebruik jij notitielinks?
