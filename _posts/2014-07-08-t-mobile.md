---
ID: 120
title: Evernote workshops bij T-Mobile
author: Frank Meeuwsen
post_date: 2014-07-08 11:56:54
layout: post
published: true
---
<strong>Mobiel is er enorm veel te doen met Evernote. Dat is één van de redenen waarom T-Mobile in Europa een mooie deal heeft: Alle T-Mobile abonnees kunnen 6 maanden lang gratis gebruik maken van Evernote Premium. Om dat te onderstrepen én te laten zien wat er mogelijk is, gaf ik begin juli twee workshops op het T-Mobile hoofdkantoor te Den Haag.</strong>

<!--more-->

De ochtendsessie was voor de groep Mobile Professionals (MoPro) die T-Mobile odersteunt. Met een ontbijtje op tafel leg ik de aanwezige professionals uit hoe de driehoek van Evernote voor mij werkt: Opslaan - organiseren - terugvinden. Met meerdere apparaten, zowel digitaal als analoog, en met live demo’s. Bij de vragensessie merkte ik dat het publiek zowel beginnend als gevorderd is. Geen probleem, we schieten van de uitleg van de webclipper naar beveiliging en naar de koppeling tussen agenda’s en Evernote. Jelle Beijer heeft <a href="http://www.jellebeijer.nl/evernote-je-externe-brein/">een mooi artikel</a> over de ochtendsessie geschreven!

In de avond was de tweede sessie. De zomerzon schijnt binnen, maar het weerhoudt zo’n 100 enthousiaste Evernote gebruikers niet om in het auditorium naar mijn verhaal te luisteren. Al blijkt snel dat ik mijn eigen presentatie en demo best thuis had kunnen laten, na zo’n 10 minuten kwam de eerste vraag uit de zaal en toen barstte de zaal los. De rest van de tijd heb ik alleen vragen beantwoord, demo’s van functionaliteiten gegeven en met een glimlach gezien hoe mensen in de zaal elkaar hielpen. Ik vond het een prachtig evenement van T-Mobile wat zeker smaakt naar een vervolg. Bekijk onderstaande impressie van de avond-workshop.

https://www.youtube.com/watch?v=ecMG1KhH00I

De aanbieding van T-Mobile loopt tot september. Op <a href="https://blog.t-mobile.nl/exclusieve-evernote-deal-voor-alle-t-mobile-klanten-409">hun blog</a> lees je alle informatie.
