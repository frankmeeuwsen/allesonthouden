---
ID: 4
title: Wanneer gebruik je Evernote?
author: Frank Meeuwsen
post_date: 2014-07-06 21:51:32
layout: post
published: true
---
<strong>Als je net begint met Evernote is de vraag al snel: <em>Wanneer</em> kan ik het gebruiken? Wat mij betreft is er geen limiet in de mogelijkheden om Evernote in te zetten, anders dan je eigen verbeelding. Wil je het gebruiken als archief van je gelezen artikelen? Prima. Om je administratie in te doen? Akkoord! Als todo-app? Go for it!</strong>

<!--more-->Het voordeel van de architectuur van Evernote is dat je het vrijwel constant kunt gebruiken en er geen grenzen zijn aan je gebruik. Daarom is voor iedereen Evernote zo'n persoonlijk programma en daarom is het zo moeilijk om één manier van werken te presenteren die je in Evernote zou moeten gebruiken. Iedereen werkt op zijn eigen manier en je kunt je gebruik van Evernote daar in aanpassen. Het moet niet andersom zijn, je eigen manier van werken aanpassen aan de wijze waarop het vanuit Evernote of een systeem wordt gedicteerd.

Mijn dagelijkse gebruik van Evernote is onder andere:
<ul>
	<li>In de ochtend lees ik er wat artikelen die ik via IFTTT.com vanuit Twitter naar Evernote stuur of via de webclipper op heb geslagen</li>
	<li>Eenmaal op werk check ik de herinneringen en ga aan de slag</li>
	<li>Ik gebruik het als opslag voor artikelen, emails en projectstatussen.</li>
	<li>Ik maak tijdelijke lijstjes als ik even iets tussendoor moet doen of me iets bedenk</li>
	<li>Een inspiratiebron als ik aan een presentatie of een workshop werk</li>
	<li>In mijn notitieboek "Terugleesbaarheid" zet ik korte artikelen, gedichten en inspirerende quotes die ik zo nu en dan eens doorblader</li>
	<li>Op mijn mobiel check ik onderweg een recept voor het avondeten</li>
	<li>In de keuken gebruik ik mijn Samsung Galaxy Tab S in een standaard om het recept te bekijken terwijl ik het klaarmaak</li>
	<li>Ik schiet wat interessante tweets met artikelen en andere relevante zaken in Evernote met de juiste tags.</li>
</ul>
Dit is wat er bij mij <em>dagelijks</em> gebeurt in en om Evernote. Daarnaast is Evernote nog veel meer. Zo kan ik er relevante documenten voor mijn administratie terugvinden, ik kan er via de iPad wat langere PDF's in lezen of presentaties bekijken. Je kunt er voor kiezen om vanuit Evernote notitieboeken met je projectteam te delen en zo samen te werken in plaats van dagelijks emails rond te sturen of vanuit een statische Excelsheet te werken. Of je maakt via Evernote Business een eigen intranet, gevoed door de kennis uit je organisatie.

[clickToTweet tweet="Evernote gebruik je bij de gedachte: Dit wil ik later weer eens terugvinden" quote="Evernote gebruik je bij de gedachte: Dit wil ik later weer eens terugvinden"]

Dus wanneer gebruik je Evernote? Eigenlijk op al die momenten dat je denkt: Dit wil ik later weer eens terugvinden. Of dat nu een tekening van je kinderen is, een projectplan of je administratie. Ongeacht of het getypte of geschreven tekst is, of het een afbeelding is of een document wat je digitaal wilt bewaren. Evernote kan het voor je opslaan en weer terugvinden als nodig.
