---
ID: 639
title: 'EC4 : van inspiratie naar succes'
author: Frank Meeuwsen
post_date: 2014-09-15 09:44:41
layout: post
published: true
---
<strong>Op 2 en 3 oktober vindt voor de vierde keer de Evernote conferentie plaats in San Francisco. 2 Dagen lang zullen sprekers, ambassadeurs, ontwikkelaars, ondernemers en fans elkaar ontmoeten in Fort Mason en met elkaar nieuwe plannen smeden over en met Evernote.</strong>
<!--more-->
Het thema van deze editie is <em>“From Inspiration To Achievement”</em>en biedt een brede keuze uit sprekers en workshops. Allen cirkelen ze rondom het gebruik van Evernote als een werkplek om je dagelijkse inspiratie en kennis op te doen. Sprekers zijn onder andere Tim Ferris (4 Hour Workweek), Reid Hoffman (Co-founder Linkedin), Adam Savage en Jamie Hyneman (Mythbusters) en natuurlijk de Evernote CEO Phil Libin. Waar ik persoonlijk naar uitkijk is Steward Brand. Hij is recent bekend van de Long Now Foundation, maar was eveneens <a href="http://en.wikipedia.org/wiki/Stewart_Brand">een van de oprichters</a> en redacteur van de Whole Earth catalog en oprichter van de eerste online community, The Well.

Dit jaar ben ik een van de sprekers in het panel “Achieving Your Best work with Evernote Business”. Met drie andere internationale Business consultants behandelen we elk een eigen case waar Evernote Business is geïmplementeerd. Daarna zal de panelleider Josh Zerkel de vloer openen voor discussie.
Net als vorig jaar zullen we met meerdere ambassadeurs aanwezig zijn op de conferentie. Heb je zin om naar het mooie Fort Mason in San Francisco af te reizen om zelf als bezoeker aanwezig te zijn? Met de code 25EBCC krijg je 25% korting op je <a href="http://evernoteconference14.eventbrite.com/">toegangskaart</a>.

Uiteraard zal ik hier en op Twitter verslag doen van EC4. Het is vooralsnog niet bekend of de sessies worden opgenomen of gelivestreamd. Vorig jaar werden de keynotes in elk geval wel live online uitgezonden. Hou <a href="https://evernote.com/ec/">de site van EC4</a> in de gaten voor updates in het programma.
