---
ID: 793
title: >
  Hoe werkt Evernote Context (en hoe zet
  je het uit)?
author: Frank Meeuwsen
post_date: 2015-01-05 10:00:13
layout: post
published: true
---
<strong>Tijdens de EC4 conferentie kondigde CEO Phil Libin een nieuwe functionaliteit aan in Evernote, Context. Het geeft je een extra laag informatie aan de notities waar je in werkt. Het <em>grotere</em> doel van Evernote is om de kwaliteit van je werk te verbeteren, zonder er zelf bij na te moeten denken of je nog extra informatie nodig hebt.</strong>
<!--more-->

<h2 id="watisevernotecontext">Wat is Evernote Context</h2>

Evernote Context is een algoritme wat probeert informatie voor je te vinden voor de notities waar je in werkt. Evernote deed dit al op twee manieren: Via de gerelateerde notities krijg je snelkoppelingen naar je eigen notities die mogelijk relevant zijn. Als Evernote Business gebruiker komt daar nog eens bij dat het algoritme zoekt in de openbare notitieboeken van je collega’s. Met Evernote Context komt daar nu een breder zoekveld bij: Het web. Of eigenlijk wat specifieker: Een aantal uitgevers met wie Evernote een koppeling heeft gemaakt. Tijdens het schrijven van dit artikel (januari 2015) zijn dit

<ul>
    <li>Wall Street Journal</li>
    <li>Techcrunch</li>
    <li>Pando Daily</li>
    <li>Fast Company</li>
    <li>Inc.</li>
    <li>Factiva (Betaald abonnement noodzakelijk)</li>
</ul>

Evernote Context is alleen beschikbaar voor Premium en Business gebruikers op het Windows, Mac, iOS en Android platform. In onderstaande video zie je een impressie van Context

https://www.youtube.com/watch?v=MeR21OLIKQk

<h2 id="watlaatcontextzien">Wat laat Context zien?</h2>

Terwijl je aan een notitie werkt, wordt deze gesynchroniseerd met Evernote (tenzij je in een lokaal notitieboek werkt). De slimme algoritmes van Evernote proberen bij je notitie relevante links te tonen. Na synchronisatie krijg je onder de notitie dus extra blokken met links te zien. Op de plaats waar je al gewend bent om je gerelateerde notities te zien, vind je nu links naar artikelen van bovenstaande uitgevers.

<figure><img class="alignnone" src="http://allesonthouden.s3-eu-west-1.amazonaws.com/images/Screen-Shot-2015-01-03-09-20-40.png" alt="" width="723" height="500" /></figure>In bovenstaand screenshot zie je het Context blok bij een geklipt artikel over Evernote en wearables. Je ziet dat er extra artikelen van TechCrunch en Wall Street Journal worden geladen, alsmede eigen opgeslagen artikelen en het Linkedin profiel van CEO Phil Libin. De links naar Techrunch openen gewoon in een browser, net als de link naar het Linkedin profiel.

Het artikel uit de Wall Street Journal biedt extra mogelijkheden. Deze opent in een popup in Evernote. Je kunt nu het hele artikel in vereenvoudigde modus opslaan in een notitieboek of een citaat plakken in de notitie waar je op dat moment in werkt.

<figure><img title="Kopieer een citaat voor later gebruik" src="http://allesonthouden.s3-eu-west-1.amazonaws.com/images/Screen-Shot-2015-01-03-09-24-43.png" alt="Overzicht WSJ artikel" />

<figcaption>
</figcaption>

</figure><figure><img title="Een citaat kun je in elke notitie plakken" src="http://allesonthouden.s3-eu-west-1.amazonaws.com/images/Screen-Shot-2015-01-03-09-29-13.png" alt="Citaat uit WSJ" />

<figcaption>
</figcaption>

</figure>

<h2 id="wordterinformatiegedeeldmetdezepartijen">Wordt er informatie gedeeld met deze partijen?</h2>

Evernote is al jaren befaamd om zijn 3 Laws of Data. Hiermee stellen ze dat je informatie van jou is (geen datamining voor adverteerders), je data veilig is (Gebruik van beveiligde verbindingen en er wordt niets gedeeld met derde partijen) en je data draagbaar is (exportfunctionaliteit). Met de komst van Context is er twijfel ontstaan over deze 3 wetten. Immers, er is toch een koppeling met uitgevers om de relevante artikelen te laten zien? In hun <a href="https://evernote.com/intl/nl/context/faq/">FAQ</a> stelt Evernote echter: “De uitgevers zien het als een websitebezoek wanneer je op een door Context aangedragen artikel klikt en het in een Evernote notitie en browser opent. Voor de uitgevers is het alsof je een artikel op hun eigen website bekijkt. De uitgevers kunnen noch de individuele Evernote gebruiker zien, noch de inhoud van je notities.”

<h2 id="hoeiscontextuittezetten">Hoe is Context uit te zetten?</h2>

Evernote Context is niet voor iedereen een welkome toevoeging. Je kunt op twee niveaus Context uitschakelen. In je app kun je aangeven of je artikelen van derde partijen wilt zien en in je Evernote profiel kun je aangeven van welke <em>bronnen</em> je artikelen wilt zien.

<h3 id="keuzeinbronnen">Keuze in bronnen</h3>

Ga naar je <a href="https://www.evernote.com/ContextSettings.action">profielpagina</a> op de Evernote website. Hier kun je per titel kiezen of je deze wel of niet in Context wilt zien. Tevens maak je hier een koppeling met Linkedin om profielen van je netwerk in Evernote te zien. Als je een betaald abonnement op Factiva hebt kun je deze eveneens activeren. Heb je dat niet, laat Factiva dan gewoon uitstaan. Je keuzes worden automatisch opgeslagen.

<h3 id="keuzeincontext">Keuze in Context</h3>

Afhankelijk van je besturingsysteem kun je Context als volgt verder verfijnen:

<strong>OSX</strong>
Ga naar Evernote &gt; Voorkeuren &gt; Context. Hier kun je “Artikelen” deselecteren om geen links van uitgevers in Context te zien. Ik adviseer je om Notities aan te laten staan voor gerelateerde eigen notities. Evernote Business gebruikers laten Mensen &amp; Bedrijven aan staan om de koppeling met bedrijfsnotitieboeken actief te houden.

<figure><img title="Laat Notities aan staan, evenals Mensen &amp; Bedrijven" src="http://allesonthouden.s3-eu-west-1.amazonaws.com/images/Screen-Shot-2015-01-03-09-41-47.png" alt="OSX Context" />

<figcaption>
</figcaption>

</figure><strong>Windows</strong>
In Windows ga je naar Extra &gt; Opties &gt; Context. Hier zie je dezelfde mogelijkheden als in OSX. Tevens zie je een link om de contextbronnen te beheren. Hiermee ga je naar je <a href="https://www.evernote.com/ContextSettings.action">profielpagina</a>.
<img title="Laat Notities aan staan, evenals Mensen &amp; Bedrijven" src="http://allesonthouden.s3-eu-west-1.amazonaws.com/images/Screen-Shot-2015-01-03-09-47-44.png" alt="Windows Context" />

<strong>iOS</strong>

Op je iPhone of iPad kies je linksboven het tandwiel naast je naam
<img class="" src="http://allesonthouden.s3-eu-west-1.amazonaws.com/images/Geplakte_afbeelding_03-01-15_20_48.jpg" alt="" width="400" height="601" />

Kies voor Algemeen/General
<img class="" title="Kies voor Algemeen" src="http://allesonthouden.s3-eu-west-1.amazonaws.com/images/Geplakte_afbeelding_03-01-15_20_49.jpg" alt="iPhone" width="400" height="600" />

Ga naar Context
<img class="" title="Kies Context" src="http://allesonthouden.s3-eu-west-1.amazonaws.com/images/iOSAlgemeen.jpg" alt="Context" width="400" height="600" />

Nu kun je kiezen wat je wel en niet wil zien op je iPhone of iPad.
<img class="" title="Zet Context aan of uit" src="http://allesonthouden.s3-eu-west-1.amazonaws.com/images/Contextkeuze.jpg" alt="Keuzescherm" width="400" height="600" />

<strong>Android</strong>
Kies in Evernote voor je Instellingen
<img class="" title="Kies instellingen" src="http://allesonthouden.s3-eu-west-1.amazonaws.com/images/3-januari-2015-102945-CET.png" alt="Android startscherm" width="400" height="711" />

Ga naar Context
<img class="" title="Kies Context" src="http://allesonthouden.s3-eu-west-1.amazonaws.com/images/3-januari-2015-102926-CET.jpg" alt="Context" width="399" height="709" />
Zet Context aan of uit en kies de contextbronnen
<img class="" title="Kies je contextbronnen" src="http://allesonthouden.s3-eu-west-1.amazonaws.com/images/3-januari-2015-102903-CET.jpg" alt="Keuzemenu" width="400" height="711" />

<strong>Let op</strong>: Wil je <em>wel</em> gerelateerde eigen notities maar <em>geen</em> online aanbevelingen, laat Context dan <em>aan</em> staan maar zet de individuele titels uit.

<h2 id="watmistcontext">Wat mist Context?</h2>

Persoonlijk heb ik al een paar keer wat interessante artikelen gevonden in Context. Natuurlijk had ik deze net zo goed met een eigen zoektocht op het web gevonden, maar doordat het me nu wordt aangeboden in Evernote is dat wel zo handig. En ik mis zo andere bronnen. Dat begrijp ik en dat is uiteraard een goed verkoopargument voor Evernote om andere uitgevers aan zich te binden. Op dit moment missen nog Nederlandse uitgevers en kranten alsmede algemene informatiebronnen als Wikipedia en Quora.
Tevens zou het mooi zijn als je je eigen informatiebronnen kunt toevoegen maar gezien het verdienmodel van Evernote zie ik dat niet snel gebeuren. Omdat Evernote volgens hun eigen privacyverklaring géén informatie naar de uitgevers stuurt maar individuele afspraken met ze maakt om Evernote gebruikers toegang te geven, is de kans klein dat je je eigen websites en online magazines kunt toevoegen aan Context. Daarvoor zou Evernote met elke indivduele uitgever, groot en klein, afspraken moeten maken.
Daarnaast mis ik de mogelijkheid om a la Wall Street Journal de andere titels in Evernote te openen en te citeren. Ik vermoed dat dit eveneens aparte afspraken per uitgever zijn.
