---
ID: 45
post_title: Hoe veilig is Evernote?
author: Frank Meeuwsen
post_date: 2014-07-10 22:04:18
layout: post
published: true
---
<strong>Door Evernote te gebruiken maak je de keuze om veel informatie in één applicatie bij elkaar te zetten. Van medische informatie tot je paspoort en contracten met rekeningnummers. Hier zit een risico aan. Als de accounts van Evernote worden gehackt door kwaadwillenden is het mogelijk dat je slachtoffer wordt van identiteitsdiefstal. Dit is een realistisch scenario gezien de groeiende populariteit van Evernote en het aantal aanvallen op grote netwerken en databases met persoonlijke informatie van gebruikers. Denk dus goed na wat je in Evernote wilt opslaan en wat je wilt synchroniseren. Evernote doet er veel aan om <em>jouw</em> data veilig op te slaan en beschikbaar te stellen. Ze gaan hierbij uit van <a href="http://blog.evernote.com/2011/03/24/evernote%E2%80%99s-three-laws-of-data-protection/">drie regels</a> van dataprotectie. Welke dat zijn lees je in dit artikel.</strong>

<!--more-->

<ol>
    <li><em>Jouw data zijn van jou</em>: Evernote is niet de eigenaar van jouw data. Door data in Evernote te zetten, geef je ze wel toestemming om technische handelingen met je notities te verrichten zodat ze hun service kunnen verlenen. Zo mogen ze een backup van de data maken, ze indexeren voor zoekopdrachten, over een netwerk verzenden en op je telefoon tonen. Maar je blijft te allen tijden eigenaar van jouw eigen data.</li>
    <li><em>Jouw data zijn beveiligd</em>: Alles wat je in Evernote zet is standaard privé informatie. De medewerkers van Evernote kijken er niet naar, analyseren het niet, delen het niet, gebruiken ze niet om doelgericht te adverteren etcetera. Tenzij je specifiek toestemming geeft om dat te doen. Je bent niet verplicht om data te delen of te publiceren via gedeelde notitieboeken. Tevens kun je altijd <a href="https://www.evernote.com/AuthorizedServices.action">zien hoe je jouw data deelt met andere applicaties en een autorisatie intrekken</a>. Tenslotte neemt Evernote meerdere maatregelen om verlies en diefstal van je data tegen te gaan. Alles is opgeslagen in beveiligde data centers met meerdere servers, opslagmedia en <em>off-site</em> backups. Wachtwoorden worden niet op de server opgeslagen en communicatie tussen Evernote clients en servers is versleuteld via SSL industrie standaarden.</li>
    <li><em>Jouw data zijn draagbaar</em>: Evernote kent geen <em>data-lock</em>. Met de desktop software kun je al je notities exporteren in meerdere formaten. Jouw data staan zowel lokaal op je eigen computer als op de servers bij Evernote. Zo heb je altijd een eigen kopie van jouw data. Op de Mac zijn jouw data zelfs doorzoekbaar in Spotlight of in de Finder vindbaar. In de map
/Users/USERNAME/Library/Application Support/Evernote/accounts/Evernote/ACCOUNTNAME/content vind je submappen met alle individuele notities. Hier kun je naar hartenlust in bladeren en rondkijken. Let wel op dat je geen items tussen de mappen verplaatst of verwijdert. Je loopt dan het gevaar dat de database corrupt raakt en Evernote niet goed meer functioneert. Uiteraard kun je deze mappen prima in je periodieke backup meenemen.</li>
</ol>

<img class="aligncenter size-full wp-image-219" src="http://allesonthouden.nl/wp-content/uploads/2014/07/Access_History.jpg" alt="Access_History" width="964" height="573" />

&nbsp;

Een extra tip die we je willen geven als je besluit om meer persoonlijke data in Evernote te zetten. Gebruik een wachtwoord voor jouw Evernote dat:

<ol>
    <li>Niet te onthouden is. Gebruik een wachtwoordmanager als Keepass of 1Password om het wachtwoord op te slaan.</li>
    <li>Uniek is. Gebruik het wachtwoord <em>alleen</em> voor Evernote, niet in een ander programma.</li>
    <li>Lang en onzinnig is, zodat het niet is te herleiden met standaard <em>dictionairy attacks</em> op databases met wachtwoorden.</li>
</ol>

<em>(Foto: <a href="http://gratisography.com/">Gratisography</a>)</em>
