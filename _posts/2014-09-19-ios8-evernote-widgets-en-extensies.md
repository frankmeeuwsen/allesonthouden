---
ID: 649
title: Evernote widgets en extensies in iOS 8
author: Frank Meeuwsen
post_date: 2014-09-19 00:24:51
layout: post
published: true
---
<strong>Even een webpagine opslaan in Evernote was altijd knap lastig op je iPhone of iPad. Er zijn allerlei extra apps in het Apple ecosysteem die je helpen om makkelijker een interessante webpagina op te slaan. Dat is met de komst van iOS 8 veranderd. Evernote heeft eindelijk zijn eigen <em>native</em> webclipper met een prima ervaring in je mobiele browser.</strong>

<!--more-->

Evernote heeft de traditie om met de lancering van een nieuw besturingsysteem als een van de eersten beschikbaar te zijn met nieuwe functionaliteiten voor dat systeem. PR-technisch slim natuurlijk. Het wil wel eens kwaad bloed zetten bij de <em>die hard</em> kenniswerkers die liever grotere problemen in Evernote zien opgelost dan allerlei nieuwe features.
Ik denk dat de komst van de webclipper in iOS niet deze gevoelens geeft. Want het werkt gewoon prima én het is een lang gekoesterde wens van de Evernote community. Naast de mobiele webclipper <a href="http://blog.evernote.com/blog/2014/09/17/new-evernote-ios-8-web-clipping-quick-notes/">komt Evernote eveneens</a> met een widget in het notificatiecentrum, extra beveiliging via de Touch ID voor Premium gebruikers en automatische synchronisatie voor Business gebruikers. Ben je Premium gebruiker dan is er nóg een extraatje voor je: Gerelateerde notities zijn nu eveneens zichtbaar in de iOS applicatie.
<h2 id="evernotewidgetinhetnotificatiecentrum">Evernote widget in het notificatiecentrum</h2>
Apple krijgt met iOS 8 eindelijk iets wat op Android al langer beschikbaar is, ontwikkelaars kunnen nu aparte widgets ontwikkelen voor het notificatiecentrum. Hier kunnen verschillende functionaliteiten in zitten. Evernote kiest er voor om hun “snelkoppelingen” voor nieuwe notities in het notificatiecentrum te zetten

<img class="aligncenter size-medium wp-image-651" src="/images/2014/09/notificationcentre-200x300.png" alt="notificationcentre" width="200" height="300" />

Deze vijf knoppen geven je direct de mogelijkheid om een tekstnotitie, herinnering, lijst of foto van de camera of camerarol in Evernote te zetten. Als je ze aanklikt ga je direct naar de juiste sectie in Evernote. Het is een handige manier om snel een notitie in Evernote op te slaan. Net zo handig als de extra apps die al bestaan als FastEver, Drafts of Braintoss? Dat ligt aan je eigen <em>workflow</em>. Ik heb al wel een paar snelle berichten via het notificatiecentrum in Evernote gezet, maar het nadeel blijft dat de app wordt geopend. Als je deze hebt beveiligd met een pincode (wat je wel zou moeten doen), dan zijn het wel wat extra stappen die je zet. Foto’s kun je net zo snel met de nieuwe <em>share</em> widget in Evernote zetten.
<h2 id="sharetoevernoteextensie">Share to Evernote extensie</h2>
De volgende vernieuwing in iOS 8 is de mogelijkheid om bestanden en webpagina’s direct op te slaan in Evernote via de Share extensie. Met twee simpele klikken sla je een webpagina inclusief opmaak op in Evernote. Met de Share extensie kun je eveneens PDF’s, foto’s en andere bestanden direct in Evernote opslaan. Het is eveneens mogelijk om apps uit de Appstore op te slaan in Evernote. Zo kun je je eigen verlanglijst in Evernote samenstellen.
<p style="text-align: center;"><img class="alignnone wp-image-652 size-medium" src="/images/2014/09/Evernote-Camera-Roll-20140918-092309-200x300.png" alt="Evernote Camera Roll 20140918 092309" width="200" height="300" /><img class="alignnone wp-image-653 size-medium" src="/images/2014/09/Evernote-Camera-Roll-20140918-092311-200x300.png" alt="Evernote Camera Roll 20140918 092311" width="200" height="300" /></p>
Je moet de Share extensie wel eenmalig activeren in iOS. Dit doe je als volgt:
<ul>
	<li>Klik in een app op de Share knop en scroll naar rechts tot je “Meer” ziet in de bovenste rij knoppen.</li>
	<li>Nu zie je de mogelijkheid om Evernote en mogelijk andere apps te activeren. Tevens kun je de volgorde van de apps aanpassen.</li>
	<li>Klik op Gereed en je bent klaar.</li>
</ul>
<img class="aligncenter size-medium wp-image-656" src="/images/2014/09/SettingsiOS8extensie-200x300.png" alt="SettingsiOS8extensie" width="200" height="300" />

Er zit nog wel een bug in de volgorde. Als je de volgorde hebt aangepast, dan zal iOS na een tijdje deze weer op de standaard volgorde zetten. Vervelend, maar ik vermoed dat dit snel zal worden opgelost door Apple.
Je hebt eveneens nog geen mogelijkheid om een vereenvoudigde versie of bookmark op te slaan via de extensie. Tags zijn eveneens niet toe te kennen aan de notitie. Dit lijkt me duidelijk een eerste versie van de mobiele webclipper. Hou je liever van een cleane tekstuele opslag van je webpagina’s, dan adviseer ik je om naar Everclip te kijken als alternatief.
Bij het opslaan van een PDF die ik had geopend in de Safari browser op mijn iPhone kwam ik nog een vreemde bug tegen. Als ik de PDF wilde opslaan via de Share extensie dan werkte dat niet naar behoren. Hij slaat dan een notitie op met alleen de titel “Favorieten”. Pas als ik op de PDF klik en bovenin voor “Openen in…” kies dan krijg ik de juiste tekst en bijlage in de extensie te zien.
<h2 id="premium-touchid">Premium - Touch ID</h2>
Deze functionaliteit is alleen beschikbaar voor Premium en Business abonnees én als je een iPhone 5 of hoger hebt. Naast de beveiliging via pincode kun je nu eveneens Evernote beveiligen met je vingerafdruk.
<h2 id="premium-gerelateerdenotities">Premium - Gerelateerde notities</h2>
Net als de desktop applicatie kun je nu bij een geopende notitie die gerelateerde notities zien. Dit geeft je een context van je notities in Evernote en kan nieuwe verbanden in de informatie leggen.

<img class="aligncenter size-medium wp-image-650" src="/images/2014/09/related-200x300.jpg" alt="related" width="200" height="300" />
<h2 id="business-automatischesynchronisatie">Business - Automatische synchronisatie</h2>
Als je in Evernote Business werkt kan er gedurende een dag veel veranderen in notities. Het is niet handig om naar achterhaalde informatie te kijken in de notities. Als je push notificaties aan hebt staan, dan zal Evernote je zakelijke notitieboeke op de achtergrond blijven synchroniseren. Hou hierbij dus wel je batterijduur in de gaten.

Ik noemde het al in het begin, Evernote wil bij een belangrijke lancering van een nieuw OS graag direct aanwezig zijn. Met iOS 8 hebben ze dat wederom voor elkaar gekregen. De vernieuwingen waren gewenst maar zijn volgens mij nog duidelijk in ontwikkeling. De Share extensie kan wel wat meer functionaliteit gebruiken voor de <em>poweruser</em> en het notificatiecentrum kan extra configuratie gebruiken. Maar al met al maakt deze update het gebruik van Evernote op iOS weer prettiger en beter.
