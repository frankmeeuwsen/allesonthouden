---
ID: 981
post_title: Notities samenvoegen in Evernote
author: Frank Meeuwsen
post_date: 2015-09-02 23:08:34
layout: post
published: true
---
<strong>Als ik de post van de afgelopen week inscan heb ik veel nieuwe notities met documenten die horen bij bestaande zaken in mijn administratie. In plaats van losse notities te organiseren, wil ik zoveel mogelijk bij elkaar houden. Daarvoor gebruik onder andere de mogelijkheid om notities samen te voegen in Evernote.</strong>
<!--more-->
<h2 id="waaromvoegjenotitiessamen">Waarom voeg je notities samen?</h2>
Er zijn meer redenen om notities samen te voegen. Meestal omdat ze vergelijkbare informatie bevatten zoals facturen van dezelfde leverancier, inspiratie voor een project of documenten voor een reis die je bij elkaar wilt houden. In de desktop en webversie van Evernote kun je deze notities samenvoegen tot één notitie. Samenvoegen van notities kan je helpen in het organiseren van Evernote.
<h2 id="hoevoegjenotitiessamen">Hoe voeg je notities samen?</h2>
De manier waarop je notities samenvoegt is op elk platform hetzelfde: Selecteer de notities die je wilt samenvoegen. Je ziet dan een animatie met indexkaarten van de notities verschijnen. Klik op de knop "Samenvoegen" en er verschijnt een nieuwe notitie van de samengevoegde notities. De originele notities worden naar de prullenbak verplaatst. Zolang je de prullenbak niet leeggooit kun je ze daar dus altijd terugvinden.

![](http://cdn.allesonthouden.nl/images/SamenvoegenNotities.png "")

<h2 id="watishetverschiltussendeplatformen">Wat is het verschil tussen de platformen?</h2>
<ul>
	<li>Mac: De volgorde van de notitie is bepaald door de sorteervolgorde van de originele notities (datum, titel, URL etc).</li>
	<li>Web: De nieuwe notitie krijgt de titel van de eerst geselecteerde notitie, ongeacht de datum wanneer deze is bijgewerkt of de sorteervolgorde. Let wel, dit is alleen in de oude versie van de webinterface. In de nieuwe interface is het niet mogelijk om notities samen te voegen.</li>
	<li>Windows: De nieuwe notitie krijgt de titel van de eerst geselecteerde notitie, ongeacht de datum wanneer deze is bijgewerkt of de sorteervolgorde.</li>
</ul>
Een tip voor het Windows platform: Je kunt bij het selecteren van de notities al zien in welke volgorde ze uiteindelijk worden samengevoegd. De animatie van de indexkaarten legt de notities al in de juiste volgorde waarbij de notitie die "onderop" ligt uiteindelijk bovenaan zal staan in de samengevoegde notitie en zo verder.

Ik vind het persoonlijk soms wat verwarrend hoe de notities worden samengevoegd, met name in de Mac versie. Hier moet je extra goed opletten naar de sorteervolgorde voordat je ze samenvoegt. Anders kun je voor verrassingen komen als de notities zijn samengevoegd
<h2 id="kunjemobielnotitiessamenvoegen">Kun je mobiel notities samenvoegen?</h2>
Helaas is het op dit moment niet mogelijk om notities samen te voegen op je smartphone of tablet.

<img class="alignnone size-full wp-image-985 invisible" src="/images/2015/09/banner_SamenvoegenNotities.png" alt="banner_SamenvoegenNotities" width="800" height="400" />
