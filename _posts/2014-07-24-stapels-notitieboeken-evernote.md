---
ID: 293
title: Stapels notitieboeken in Evernote
author: Frank Meeuwsen
post_date: 2014-07-24 11:15:00
layout: post
published: true
---
<strong>Hoe zeer we ook verder digitaliseren, we blijven altijd verknocht aan bestaande principes die we uit de echte wereld kennen. Zo heb je vast wel eens een stapel van papieren, rekeningen, tijdschriften gemaakt die bij elkaar horen. Omdat ze bij hetzelfde project horen, hetzelfde thema hebben of omdat ze van iemand in je gezin zijn. Zo’n stapel geeft je overzicht in de berg informatie die je om je heen verzamelt.</strong>
<!--more-->

In Evernote kun je soortgelijke stapels maken. Natuurlijk verzamel je je notities al in notitieboeken, maar je kunt deze notitieboeken weer ordenen door er stapels van te maken. Hoe je dat doet zie in onderstaande video.

https://www.youtube.com/watch?v=ZUFovOvXryw

Je ziet dat je met een simpele handeling je groeiende verzameling notitieboeken beter kunt ordenen om zo een goed overzicht te de gebieden waar je verantwoordelijkheden in hebt.
<h2 id="tipsomtestapelen">Tips om te stapelen</h2>
<ul>
	<li>Maak je actief gebruik van het GTD systeem, dan kun je overwegen om stapels te maken van je “Areas of responsibility”, zowel professioneel als in je privé leven</li>
	<li>Ben je een Evernote Business gebruiker? In één stapel kunnen zowel zakelijke als privé notitieboeken zitten.</li>
	<li>Jouw stapels zijn persoonlijk en niet te delen. Je kunt dus geen stapel notitieboeken in één keer met iemand delen. Eveneens zal de ontvanger die jouw gedeelde notitieboeken bekijkt, niet kunnen zien hoe jij ze hebt gestapeld.</li>
	<li>Je stapels synchroniseren mee naar andere apparaten met Evernote. Zo kun je op de telefoon of tablet dezelfde structuur houden.</li>
	<li>De naamgeving van je stapels houdt dezelfde notatie aan als de naamgeving van notities. Stapels die beginnen met de volgende leestekens zullen bovenaan je lijst staan in de notitieboeken: -, !, ., @, +</li>
</ul>
(Foto: <a href="https://www.flickr.com/photos/kiddinha/">Ariana Prestes</a>)
