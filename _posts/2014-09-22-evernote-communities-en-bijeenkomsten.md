---
ID: 668
title: Evernote communities en bijeenkomsten
author: Frank Meeuwsen
post_date: 2014-09-22 22:34:50
layout: post
published: true
---
<strong>Er zijn op het web een flink aantal bronnen te vinden om meer te leren en te weten over Evernote. Veel blogs natuurlijk, maar er zijn zeker een paar leuke en interessante communities waar je terecht kunt met je vragen en problemen rondom Evernote. Een overzicht van de groepen in Nederland.</strong>

<!--more-->

<h2 id="evernotecommunity">Evernote community</h2>

<ul>
    <li><a href="https://www.facebook.com/groups/evernote.nl/">Facebook community</a> - Onder leiding van Sander Datema. Soms heel actief en dan weer even stil.</li>
    <li><a href="https://plus.google.com/u/0/communities/116290036461980589366">Evernote NL op Google+</a> - Een Nederlandstalige groep. Grote overlap met de Facebook groep maar soms wel wat andere onderwerpen.</li>
    <li><a href="https://plus.google.com/u/0/communities/103611462316014210610">Unofficial Evernote Commuity on G+</a> - Eveneens op Google+, maar engelstalig en een stuk actiever. Veel tips van pro’s en ambassadeurs.</li>
    <li><a href="https://plus.google.com/u/0/communities/105472729219340551607">Evernote Life</a> - Wederom op Google+, door Evernote zelf gestart. Met 8.000+ leden de grootste maar niet altijd even actief.</li>
    <li><a href="https://discussion.evernote.com/">Het officiële forum</a> - Bij Evernote hebben ze zelf eveneens een forum. Heel actief en een rijk archief. Helaas is het archief wat lastig te ontsluiten door de zoekmethode die ze gebruiken (Google Search) maar er zijn veel kleine parels te vinden als je je Evernote gebruik wilt tweaken en verbeteren.</li>
</ul>

Wat is de beste of de leukste groep? Dat ligt aan wat je zoekt. De NL communities zijn heel direct en gericht op vraag-antwoord rondom problemen. De andere Google+ communities zijn wat breder van opzet, wat meer promotie van blogposts en ideeën. Het officiële forum is echt een plek om dieper in te duiken als je hele specifieke vragen hebt. De kans is groot dat de vraag al eens is beantwoord.

<h2 id="evernotemeetups">Evernote Meetups</h2>

Op 23 september is de <a href="http://www.meetup.com/PermanentBeta/events/202995072/">eerste Evernote Meetup</a> weer een feit. In het verleden was deze vrijwel altijd in Amersfoort, maar deze meetup is in Amsterdam. Je kunt je nog altijd opgeven, meestal is er wel plek om aan te schuiven. Is het toch iets te kort dag voor je, geen nood! Er komen nog drie meetups de komende maanden:

<a href="http://www.meetup.com/PermanentBeta/events/202995342/">22 oktober</a> in Amersfoort (Evernote Business met Frank Meeuwsen)
<a href="http://www.meetup.com/PermanentBeta/events/202995422/">24 november</a> in Amsterdam (open mic met Frank Meeuwsen)
<a href="http://www.meetup.com/PermanentBeta/events/202995602/">17 december</a> in Rotterdam (open mic met Fokke Kooistra)

Tijdens de open mic avonden heb je alle mogelijkheid om je vragen te stellen en kennis met elkaar te delen. Op deze avonden is er dus geen thema of onderwerp, maar kun je bijvoorbeeld je eigen setup laten zien, scripts of plugins presenteren die je vaak gebruikt of gewoon je vragen stellen over Evernote.

(Foto: <a href="https://www.flickr.com/photos/dogancan#_=_">Dogancan</a>)
