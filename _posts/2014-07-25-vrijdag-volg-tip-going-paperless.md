---
ID: 152
title: 'Vrijdag Volg Tip : Going Paperless'
author: Frank Meeuwsen
post_date: 2014-07-25 09:15:00
layout: post
published: true
---
<strong>Elke vrijdag krijg je een tip van me voor een website die over Evernote gaat en de moeite waard is om te volgen. De Evernote community groeit steeds groter en er komen meer interessante plekken bij met scripts, tips en inspiratie om Evernote te gebruiken. Ik laat je graag zien wat er nog meer is te vinden op het web rondom Evernote!</strong>

<!--more-->

Het <a href="http://evernote.com/community/">ambassadeursprogramma</a> van Evernote is een mooie plaats om meer inzicht in de mogelijkheden van het programma te krijgen. Er zijn meer dan 70 ambassadeurs wereldwijd. Een van deze ambassadeurs is Jamie Todd Rubin. Met <a href="http://www.jamierubin.net/">zijn blog</a> inspireert hij me constant om met nog minder papier te werken in en om het huis en professioneel. Op zijn site vind je een specifiek onderdeel <a href="http://www.jamierubin.net/going-paperless/">Going Paperless</a> wat ik je zeer kan aanraden. Door zijn tips voor scannen, opslag, naamgeving ben ik een stuk meer vertrouwd om binnenkomende post direct te scannen en in Evernote op te slaan óf naar een andere voor mij relevante plaats te sturen. Zo zit mijn zakelijke boekhouding in Moneybird en gaan facturen en bonnetjes direct daarheen.
Jamie’s tips zijn niet altijd voor iedereen te implementeren. Dat heeft te maken met smaak en eigen voorkeuren. Maar zijn blogposts inspireren wel om zelf na te denken hoe je met minder papier en minder spullen kunt leven.

<strong><a href="http://www.jamierubin.net/going-paperless/">Jamie Todd Rubin - Going Paperless</a></strong>

&nbsp;
