---
ID: 850
title: 'Evernote vernieuwt abonnementen en verhoogt quota's'
author: Frank Meeuwsen
post_date: 2015-04-29 17:39:59
layout: post
published: true
---
<p><strong>Met ingang van vandaag zal Evernote een nieuw abonnement kennen "Evernote Plus" en worden de bestaande abonnementsvormen opnieuw gepositioneerd. In plaats van een "upgrade" model krijg je de mogelijkheid om de beste vorm van Evernote voor je behoefte te kiezen. Tevens veranderen de limieten voor notitiegrootte en maandelijkse uploadquota van Evernote Premium naar respectievelijk 200 Mb per notitie en een ongelimiteerd quotum. In dit artikel zet ik alle vernieuwingen op een rij.</strong> </p>

<!--more-->

<h2 id="evernotebasicpluspremiumenbusiness">Evernote Basic, Plus, Premium en Business</h2>

<p>Evernote kent al sinds 2008 twee versies: De gratis versie en de betaalde Premium versie. Sinds 2013 is daar Evernote Business bijgekomen. In al die jaren zijn de mogelijkheden in de versies wel wat verandert, maar eigenlijk is Evernote nooit echt meegegaan met de marktveranderingen en de wensen van de gebruikers. Tot nu. Vanaf vandaag is Evernote er in vier smaken, waarbij je met name kijkt naar de manier waarop je Evernote denkt te gaan gebruiken om een keuze te maken.</p>

<p><strong>Basic</strong> – Dit is de gratis versie van Evernote. Een paar kenmerken verdwijnen echter wel naar de betaalde versie, zoals de mogelijkheid om te e-mailen naar een Evernote notitie. Deze versie is vooral voor de nieuwe gebruikers en sporadisch gebruik maken van Evernote om notities op te slaan.
Maximale maandlimiet: 60MB
Maximale notitiegrootte: 25MB</p>

<p><strong>Plus</strong> – Een nieuwe betaalde versie met alle basisfunctionaliteiten uit de gratis versie, inclusief toegang tot klantenservice. Deze versie is voor Evernote gebruikers die graag over meer apparaten werken en meerdere soorten notities maken inclusief e-mails. Evernote Plus is voor individuen die Evernote in hun dagelijkse werk gebruiken, offline notitieboeken gebruiken en verbeterde beveiliging op mobiele devices wensen.
Maximale maandlimiet: 1GB
Maximale notitiegrootte: 50MB</p>

<p><strong>Premium</strong> – De Premium versie is de meest uitgebreide versie van Evernote voor individuen. De focus ligt op de moderne zakelijke productiviteit over meerdere devices, PDF annotatie, zoeken in Office documenten, gerelateerde notities bekijken, versiebeheer, presentatie modus en het scannen van visitekaartjes.
Maximale maandlimiet: Unlimited
Maximale notitiegrootte: 200MB</p>

<p><strong>Evernote Business</strong> – Evernote Business is ‘Premium voor teams,' inclusief versimpelde facturatie en extra IT instrumenten om het bedrijfsaccount centraal te regelen. Evernote Business krijgt een nieuw admin-console om het account nog beter te beheren.
Maximale maandlimiet: Unlimited
Maximale notitiegrootte: 200MB</p>

<img src="http://allesonthouden.s3-eu-west-1.amazonaws.com/images/Volledige_scherm_28-04-15_22_27.jpg" alt="Overview chart" />

<h2 id="watzijndebelangrijksteprijsveranderingen">Wat zijn de belangrijkste prijsveranderingen?</h2>

<p>Naast de veranderingen in de abonnementen zijn er eveneens prijsveranderingen. Tenzij je bij een multinational werkt en met meerdere teamleden van plan bent Evernote Business te gebruiken zul je er niet veel van merken, maar de prijzen veranderen zelfs per land. Het voert te ver voor dit artikel om alles voor elk land en regio uit te leggen.
Voor Nederland is de prijsopbouw als volgt</p>

<ul>
<li><strong>Evernote Plus</strong>: € 2,99 per maand of € 19,99 per jaar</li>
<li><strong>Evernote Premium</strong>: € 4,99 per maand of € 39,99 per jaar</li>
<li><strong>Evernote Business</strong>: € 12,00 per gebruiker per maand of € 120 per gebruiker per jaar.</li>
</ul>

<h2 id="verschiltussenevernotepremiumenevernotebusiness">Verschil tussen Evernote Premium en Evernote Business</h2>

<p>Evernote Premium en Evernote Business lijken op het eerste gezicht dicht bij elkaar te liggen afgaande op features en diverse quota. Waarom is Evernote Business dan toch interessant voor teams? Er zijn een paar redenen</p>

<ul>
<li><em>Data retentie</em>: Al het werk wat in Business notitieboeken staat blijft bij het bedrijf, zelfs na vertrek van de medewerker of klant.</li>
<li><em>Effectiever delen</em>: In Business is het makkelijker dan ooit om notitieboeken te delen met je team.</li>
<li><em>Simpel accountmanagement</em>: Het nieuwe admin dashboard is eenvoudig in het toevoegen van nieuwe gebruikers en om inzicht te krijgen in het gebruik van Evernote Business door je teamleden (aantal notities etc.)</li>
<li><em>Knowledge Discovery</em>: De Evernote context mogelijkheden laat in realtime de notities zien van je teamleden die relevant zijn voor de notitie waar jij aan werkt. Daarnaast kan het suggesties geven voor collega's in de organisatie die meer weten over het onderwerp waar je over schrijft.</li>
<li><em>Centrale facturatie</em>: Eén factuur voor het complete abonnement in plaats van individuele facturen per Premium abonnement.</li>
</ul>

<p>Verder wordt het mogelijk om Evernote Business te testen. Met het “Team Starter Pack” kun je een test-abonnement op Evernote Business nemen voor $99 voor 3 maanden tot 100 gebruikers. Na 3 maanden gaat het over in een normaal abonnement. Dit lijkt mij een prima manier om Evernote business te testen. Een woord van advies: Evernote Business is pas écht interessant als je minimaal 5 teamleden hebt. De uitrol van dit proefabonnement zal de komende tijd plaatsvinden. </p>

<p>De nieuwe abonnementen en wijzigingen zullen de komende dagen worden uitgerold in alle applicaties en op de website. Je krijgt in elk geval in de mobiele applicaties een melding van de nieuwe abonnementsvormen. Tevens krijg je via e-mail een bericht over de veranderingen. Evernote Business administrators krijgen eveneens een e-mail met alle details. </p>

<h2 id="meerinformatieoverdeabonnementen">Meer informatie over de abonnementen</h2>

<ul>
<li><a href="https://evernote.com/contact/support/kb/#!/article/23258452">Welk product moet ik kiezen?</a></li>
<li><a href="https://evernote.com/contact/support/kb/#!/article/92522887">Welke nieuwe limieten zijn er?</a></li>
<li><a href="https://evernote.com/contact/support/kb/#!/article/92500587">FAQ over de nieuwe abonnementen</a></li>
</ul>
