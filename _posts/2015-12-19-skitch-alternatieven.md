---
ID: 1077
title: Alternatieven voor Skitch (Windows)
author: Frank Meeuwsen
post_date: 2015-12-19 22:18:27
layout: post
published: true
description: Wat zijn de alternatieven voor Skitch?
---
<strong>Afgelopen vrijdag maakte Evernote bekend dat ze per 22 januari stoppen met de Pebble-app, de Clearly-extensie en het screenshot- en anotatieprogramma Skitch op Windows, iOS en Android. Wat zijn op het Windows platform prima alternatieven voor Skitch? Ik legde er een paar naast elkaar.</strong>

<!--more-->

In een <a href="https://blog.evernote.com/blog/2015/12/17/evernote-to-end-support-for-clearly-evernote-for-pebble-and-versions-of-skitch/">blogpost</a> legt Jack Hirsch uit dat de beslissing niet makkelijk was voor de teams maar dt ze zich meer op de core-app Evernote moeten concentreren in plaats van allerlei extra applicaties. Een begrijpelijke keuze gezien het zware weer waar Evernote zich in bevindt. Dat maakt het verlies voor de vele Skitch gebruikers op Windows er niet minder om. Ik heb vijf apps geprobeerd op het Windows platform als alternatief en er zijn twee logische vervangers die je zonder een extra download direct kunt gebruiken op Windows.
<h2 id="snagit">SnagIt</h2>
In mijn tijd als Windows-gebruiker was SnagIt mijn favoriete app. Ik gebruikte hem dagelijks en nu ik hem weer eens probeerde snapte ik meteen waarom. SnagIt is een zeer uitgebreid annotatieprogramma met functionaliteiten die ik in andere apps nog niet heb gezien. SnagIt maakt het eveneens mogelijk om direct een video op te nemen van je desktop en je kunt eigen profielen instellen om zo makkelijk en snel hele specifieke acties te doen bij je screencaptures. Je hebt wel een account bij de maker Techsmith nodig om het programma te kunnen gebruiken.
SnagIt is zeker een volwaardig alternatief voor Skitch.

Prijs: 15 dagen probeerversie/€46,00
Informatie: <a href="https://www.techsmith.com/snagit.html">https://www.techsmith.com/snagit.html</a>

<figure><img class="aligncenter" src="http://cdn.allesonthouden.nl/images/81B8ECF0-FCD4-48DF-BDD4-EFC40ED9BD82.png" alt="Snagit"  /></figure>
<h2 id="jing">Jing</h2>
Jing is het gratis alternatief voor SnagIt van dezelfde uitgever Techsmith. Jing is een stuk eenvoudiger in gebruik en heeft minder mogelijkheden. Maar dat maakt het niet minder interessant. Als SnagIt teveel overdaad en teveel keuze is voor je, dan is Jing een prima alternatief. De annotatie-mogelijkheden zijn relatief beperkt maar enigszins vergelijkbaar met Skitch. Je hebt wederom een Techsmith account nodig om de app te gebruiken.

Prijs: Gratis
Meer informatie: <a href="https://www.techsmith.com/jing.html">https://www.techsmith.com/jing.html</a>

<figure><img class="aligncenter" src="http://cdn.allesonthouden.nl/images/jing.png" alt="Jing"  /></figure>
<h2 id="lightscreen">Lightscreen</h2>
Lightscreen is een fraai en gratis alternatief, maar is echt alleen om screenshots te maken. Je hebt geen annotatiemogelijkheden, maar je krijgt in ruil wel een supersnel programma om screenshots te maken en direct te delen op onder andere Imgur. Met Lightscreen kun je heel makkelijk een serie screenshots maken en automatisch opslaan.

Prijs: Gratis
Meer informatie: <a href="http://lightscreen.com.ar/">http://lightscreen.com.ar/</a>

<figure><img class="aligncenter" src="http://cdn.allesonthouden.nl/images/CC36E0DE-7F8F-4D44-935A-A35BA8BB88DB.png" alt="Lightscreen" /></figure>
<h2 id="picpick">Picpick</h2>
PicPick is na SnagIt een zeer interessant programma als je intensief gebruik maakt van screenshots en annotaties. PicPick heeft een uitgebreid palet aan mogelijkheden en biedt veel extra's rondom beeldbewerking. De app voelt het meeste Windows-eigen aan door de interface en de mogelijkheden.

Prijs: Gratis voor persoonlijk gebruik/commercieel gebruik: €21,00
Meer informatie: <a href="http://ngwin.com/picpick">http://ngwin.com/picpick</a>

<figure><img class="aligncenter" src="http://cdn.allesonthouden.nl/images/458EB54C-D4EF-4222-A20F-B40B0101F044.png" alt="PicPick" /></figure>
<h2 id="faststonecapture">Faststone capture</h2>
Faststone capture heeft een aparte editor naast hun screenshot-tool. Wat me direct opviel is de interessante highlighter voor teksten, waarmee je heel makkelijk door teksten heen kunt gaan. Gebruik je vaak een highlighter, dan is deze app zeker de moeite van het proberen waard. De verdere annotatiemogelijkheden zijn meer dan voldoende als je Skitch gewend bent.

Prijs: 30 dagen probeerversie/€20,00
Meer informatie: <a href="http://faststone.org/FSCaptureDetail.htm">http://faststone.org/FSCaptureDetail.htm</a>

<figure><img class="aligncenter" src="http://cdn.allesonthouden.nl/images/407D9616-0A62-4CB9-BEF6-FC12658DA9F3.png" alt="Faststone Capture" /></figure>
<h2 id="snippingtool">Snipping tool</h2>
Maar waarom zou je nog een apart programma downloaden als in Windows als standaard een Knipprogramma zit? De belangrijkste reden is het gebrek aan mogelijkheden in de ingebouwde versie. Met slechts een pen en een highlighter is het aanbod karig. Wil je even een snel een screenshot maken, dan is het Windows Knipprogramma een prima keuze. Voor meer mogelijkheden ben je toch echt aangewezen op een ander programma.

<figure><img class="aligncenter" src="http://cdn.allesonthouden.nl/images/194B9E57-AF06-4E4D-A674-51A922D1BCC4.png" alt="Windows Knipprogramma" /></figure>
<h2 id="evernotewebclipper">Evernote webclipper</h2>
Skitch en Clearly verdwijnen van de desktop, maar de functionaliteiten zitten inmiddels in de <a href="https://allesonthouden.nl/evernotecollection-webclipper/">Evernote Webclipper</a> ingebakken. Als je Evernote al gebruikt op Windows, dan heb je standaard de Webclipper geïnstalleerd in Internet Explorer. Met de webclipper heb je de meeste mogelijkheden van Skitch en je kunt artikelen vereenvoudigd lezen en opslaan zoals je gewend bent van Clearly.

<figure><img class="aligncenter" src="http://cdn.allesonthouden.nl/images/B42BAC05-4D25-4AFD-B8AA-6D1ED74AE672.png" alt="Webclipper" /></figure>
