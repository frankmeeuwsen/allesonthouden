---
ID: 736
title: >
  Context geeft je live informatie bij je
  notities
author: Frank Meeuwsen
post_date: 2014-11-01 01:49:41
layout: post
published: true
---
<strong>Vandaag is Evernote begonnen met de uitrol van hun nieuwe versie over de verschillende systemen én abonnementsvormen. De drie belangrijkste wijzigingen zijn de vernieuwde Presentatiemodus, Context in je gerelateerde notities en de langverwachte Work Chat. In drie artikelen zal ik de nieuwe mogelijkheden uitleggen.</strong>

<!--more-->

<h2 id="contextingerelateerdenotities">Context in gerelateerde notities</h2>

Als je in Evernote aan het werk bent zijn er drie manieren om de juiste kennis te vergaren

<ol>
    <li>Je gebruikt je eigen kennis</li>
    <li>Je gebruikt de kennis van je directe omgeving zoals je collega’s</li>
    <li>Je zoekt online naar kennis</li>
</ol>

Voor de eerste optie heeft Evernote al de gerelateerde notities. Terwijl je schrijft zie je onder je notitie eerdere notities verschijnen die mogelijk interessant zijn voor het onderwerp waar je op dat moment aan werkt. De tweede optie zit in Evernote Business. Met de krachtige zoekfunctie kun je niet alleen in je eigen notities zoeken, maar eveneens in de notities van de openbare zakelijke notitieboeken. Deze vorm van Knowledge Discovery besprak ik al <a href="http://allesonthouden.nl/de-3-elementen-van-evernote-business/">eens eerder</a>.
Met Context is de derde optie nu in Evernote geïntegreerd. Terwijl je werkt aan een notitie zoekt Evernote naar mogelijk relevante informatie op het web. Op dit moment zoekt Evernote in de archieven van The Wall Street Journal, Techcrunch, PandoDaily, Fast Company en Inc. Tevens zoekt Evernote in je gekoppelde Linkedin profiel naar mogelijk interessante connecties bij je notitie. Het is nu alleen nog maar mogelijk om de bronnen in te schakelen of uit te schakelen. Het is nog niet mogelijk om zelf bronnen toe te voegen. Je kunt de bronnen vinden in je Account overzicht. De link staat in de opties of voorkeuren van Evernote.

<img class="aligncenter wp-image-737" src="/images/2014/11/Volledige_scherm_31-10-14_22_28.jpg" alt="Volledige_scherm_31-10-14_22_28" width="700" height="529" />

Onder je notitie verschijnen links naar artikelen die te maken hebben met jouw notitie. Met een klik open je deze of je kunt ze delen via <a href="http://allesonthouden.nl/work-chat-brengt-het-gesprek-naar-evernote/">Work Chat</a>. In een latere versie van Context zal het mogelijk worden om direct citaten uit een artikel bij je notitie op te slaan. Dit werd op EC4 in de demo getoond maar is nu nog niet zichtbaar in Context.

<img class="aligncenter size-full wp-image-738" src="/images/2014/11/Volledige_scherm_01-11-14_01_41.jpg" alt="Volledige_scherm_01-11-14_01_41" width="678" height="806" />

<h2 id="nederlandsemarkt">Nederlandse markt</h2>

Op dit moment is Context voor een groot deel van de Nederlandse markt nog niet echt van waarde. Het concept van gerelateerde notities en kennis van het web verzameld vind ik interessant, maar het wordt pas écht boeiend als ik zelf relevante bronnen kan toevoegen of Evernote dat leert uit mijn eigen notities en notitieboeken. Ik ben erg benieuwd of er Nederlandse uitgevers geïnteresseerd zijn in een koppeling met Evernote op deze wijze.

<em><strong>Lees eveneens over de nieuwe <a title="Presenteren in Evernote vernieuwd" href="http://allesonthouden.nl/presenteren-evernote-vernieuwd/">Presentatiemodus</a> en <a title="Work Chat brengt het gesprek naar Evernote" href="http://allesonthouden.nl/work-chat-brengt-het-gesprek-naar-evernote/">Work Chat</a></strong></em>
