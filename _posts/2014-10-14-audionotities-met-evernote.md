---
ID: 704
post_title: Audionotities met Evernote
author: Frank Meeuwsen
post_date: 2014-10-14 09:00:24
post_excerpt: ""
layout: post
permalink: >
  https://allesonthouden.nl/audionotities-met-evernote/
published: true
sw_timestamp:
  - "399958"
bitly_link_twitter:
  - http://bit.ly/1k4HViY
bitly_link_facebook:
  - http://bit.ly/1k4HViZ
bitly_link_linkedIn:
  - http://bit.ly/1kjBhEU
bitly_link_tumblr:
  - http://bit.ly/1kjBjN6
sw_open_thumbnail_url:
  - >
    https://allesonthouden.nl/wp-content/uploads/2014/10/featured_audio.jpg
sw_cache_timestamp:
  - "408707"
dsq_thread_id:
  - "5087892884"
swp_open_thumbnail_url:
  - >
    https://allesonthouden.nl/wp-content/uploads/2014/10/featured_audio.jpg
swp_open_graph_image_data:
  - '["https://i0.wp.com/allesonthouden.nl/wp-content/uploads/2014/10/featured_audio.jpg?fit=800%2C400&ssl=1",800,400,false]'
swp_cache_timestamp:
  - "410337"
---
<strong>Gebruik je wel eens de audiomogelijkheid in Evernote? Bij elke notitie kun je direct geluid opnemen via de microfoon van je computer, laptop of mobiel. Je kunt daar best wel handige dingen mee doen. Ik zoek zelf nog steeds naar goede gebruiksmomenten en ik gebruik het nog te weinig naar eigen idee, maar ik heb al wel een tip voor je die ik laatst van een andere Evernote Business Consultant hoorde.</strong>

<!--more-->

Als je in een vergadering zit en je maakt veel aantekeningen in Evernote, dan kan een extra audio opname handig zijn voor je. Zo neem je in redelijke kwaliteit het gesprek op en kun je later alles nog eens terugluisteren. Maar Evernote heeft nog geen manier om teksten <em>ín</em> de audio te zoeken. Dat is jammer en zeker bij langere audiofragmenten is dat lastig. Want wanneer werd er nu gesproken over een specifiek onderwerp? Of wanneer zei mijn collega dat ene interessante ding? Daarom kun je het volgende doen.

Als je start met het maken van de opname zie je dat de seconden-teller netjes meeloopt met je opname. Terwijl je oplet waar over wordt gesproken hoef je nu niet meer over alles aantekeningen te maken. Als een specifiek onderwerp uit de agenda start, maak je snel een notitie van de tijd in de opname en 2–3 woorden over het onderwerp. Hetzelfde doe je als er een interessante opmerking is gemaakt. Noteer niet de precieze tijd met dubbele punt en het woord seconden, maar maak het jezelf makkelijk. Noteer het als “145 Hans tijdlijn” als Hans op 1 minuut 45 iets zegt over de tijdlijn van een project. Maar dat kan net zo goed 1:44 of 1:47 gaan. Het punt is dat je de plaats markeert waar de opmerking <em>ongeveer</em> is te vinden. Bij het terugluisteren zul je vanzelf naar de juiste plek scrollen als het nét niet klopt, omdat je het gesprek herkent.

<img class="aligncenter wp-image-705" src="http://allesonthouden.nl/wp-content/uploads/2014/10/EC4_-_Developing_for_Evernote_Business__Tools___Opportunities_—_Evernote_Business.jpg" alt="EC4_-_Developing_for_Evernote_Business__Tools___Opportunities_—_Evernote_Business" width="600" height="380" />

<strong>Tip:</strong> De lengte van je opname is afhankelijk van de totale grootte van je notitie. Gratis gebruikers kunnen 25MB per notitie opnemen, Premium en Business gebruikers tot 100 MB. De grootte van een audionotitie is afhankelijk van het soort opname en de apparatuur. Ik heb recent een lezing opgenomen met mijn Macbook Air van plm 30 minuten, het audiobestand is 2,2 MB. Echter, een audionotitie van een andere lezing met mijn iPhone duurt 1 uur en is 14 Mb. Hou het dus wel in de gaten. Je kunt tijdens de audio-opname gewoon doortypen in de notitie. Je kunt echter niet een nieuwe notitie starten.

Wat ik nog graag zou willen is een sneltoets als ik een opname maak die makkelijk de tijdsnotatie van de audio overneemt tijdens de opname. Dus in plaats van zelf typen “145” zou een sneltoets dat voor mij kunnen doen.

Met apps als <a href="https://appcenter.evernote.com/app/soundever/iphone">SoundEver</a> en <a href="http://braintoss.com/">Braintoss</a> kun je makkelijk audio-notities maken en naar Evernote sturen

Wat zijn voor jou goede manieren om de audio-notities in Evernote te gebruiken? Laat het weten in de reacties!