---
ID: 1027
title: Werken Evernote en bitcoin samen?
author: Frank Meeuwsen
post_date: 2015-11-15 11:31:24
layout: post
published: true
---
**Deze keer geen tip of handige workflow in Evernote, maar een grappige combinatie van ons favoriete opslagprogramma en bitcoin, de nieuwe virtuele munteenheid die steeds meer populair wordt.**

<!--more-->

Bitcoin is elektronisch geld waarmee je, zonder tussenkomst van een financiÃ«le instelling zoals een bank, geld naar iemand kunt sturen of kunt betalen. Er is veel over te doen, als je wilt kun je onder andere [hier meer informatie over bitcoin](http://www.watisbitcoin.nl/) krijgen. Wat is nu het geval? Als je goed naar de afbeeldingen kijkt op [deze Evernote marketingpagina](https://evernote.com/business/?offer=www_home_tier&amp;origin=marketingsite) onder het kopje "easy Administration" dan zie je een korte video waarin een paar items uit de Administration Console worden getoond. Maar kijk eens goed naar de namen van de teamleden. Een van hen is Satoshi Nakamoto. Dat klinkt als een reguliere Aziatische naam, maar kenners weten dat Nakamoto [het pseudoniem is](https://en.wikipedia.org/wiki/Satoshi_Nakamoto) voor de bedenker of groep bedenkers van bitcoin. Toeval?

<img class="aligncenter size-large wp-image-1031" src="/images/2015/11/nakamoto-1024x640.png" alt="nakamoto" width="1024" height="640" />

Maar er is meer. Op [deze marketingpagina](https://evernote.com/upgrade/?tier=plus) over Evernote Plus zie je screenshots van verschillende notities. Onder meer een takenlijst met een taak "Gifts for Satoshi Nakamoto"...
Iets verder een korte video hoe je e-mail aan Evernote kunt koppelen. Als je snel kijkt zie je in de inbox een binnenkomende mail van... Nakamoto! Maar eveneens berichten over cryptografie, TOR en diverse Linux pakketten. Het mailadres van het bericht wat naar Evernote gaat is jandersen.btc@gmail.com, btc is de valuta-afkorting voor bitcoin. Zie onderstaande screenshots.

<img class="aligncenter size-large wp-image-1029" src="/images/2015/11/mail_1-1024x640.png" alt="mail_1" width="1024" height="640" />

&nbsp;

<img class="aligncenter wp-image-1030" src="/images/2015/11/mail_2.png" alt="mail_2" width="458" height="216" />

Nou nou nou...wat een samenzweringstheorieen ineens. Gaat Evernote samenwerken met bitcoin? Kun je straks met je bitcoin betalen voor Evernote opslag? Gaat Evernote haar opslag verplaatsen van fysieke servers naar de blockchain? Dat laatste zou niet eens zo'n gek idee zijn. Ik heb geen idee hoe dat zou werken en wat er voor nodig is, maar theoretisch is het volgens mij mogelijk.

[clickToTweet tweet="Werken Evernote en bitcoin samen? Of is het designer-humor?" quote="Werken Evernote en bitcoin samen? Of is het designer-humor?" theme="style2"]

Allemaal gekheid natuurlijk. Ik zoek er niet meer achter dan een designteam wat lol heeft met de schermen. Ik hou van dit soort kleine grapjes in websites en producten. Onschuldig maar het geeft persoonlijkheid aan een product.

En vooruit, nog een persoonlijke observatie bij de eerste video. 42 Evernote Business accounts in je organisatie genaamd Robot Company? 42? [Echt](https://simple.wikipedia.org/wiki/42_%28answer%29)?

<img class="invisible aligncenter wp-image-1036 size-full" src="/images/2015/11/banner_bitcoin.jpg" alt="banner_bitcoin" width="1024" height="512" />
