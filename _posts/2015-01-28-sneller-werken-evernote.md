---
ID: 828
title: Sneller werken in Evernote
author: Frank Meeuwsen
post_date: 2015-01-28 09:00:14
layout: post
published: true
---
<p><strong>Het is geen geheim dat je productiviteit en <em>plezier</em> in werken vooruit gaat als je in een flow zit. Als je niet hoeft na te denken over wat je waar heen stuurt, op welke knop je drukt of welk menu je nodig hebt, maar het gewoon kunt <em>doen</em>. Sneltoetsen helpen hier bij en natuurlijk heeft Evernote een aantal sneltoetsen tot zijn beschikking.</strong>
<!--more--></p>

<p>Ik heb al eerder geschreven over de <a href="http://allesonthouden.nl/de-belangrijkste-sneltoetsen-evernote/">belangrijkste sneltoetsen</a> in Evernote, maar ik liet een zeer interessante sneltoets achterwege. Zowel in Windows als in OSX heeft Evernote zogenaamde "global keyboard shortcuts" om direct iets in of met Evernote te doen. Een sneltoets die altijd werkt, ongeacht in welke applicatie je werkt<a href="#fn:1" id="fnref:1" title="see footnote" class="footnote">[1]</a>. </p>

<h2 id="sneleennieuwenotitiemaken">Snel een nieuwe notitie maken</h2>

<p>Even snel een nieuwe notitie maken? Dat kan op twee manieren. Ik gebruik persoonlijk op de Mac de sneltoets ⌘+^+N om de Evernote helper te activeren en direct iets in het kleine menuvenster te typen. Met ⌘-⏎ sla ik de notitie direct op in Evernote. In Windows doe je dit met Ctrl-Alt-N, maar daarmee ga je direct naar Evernote. Als je in Windows een selectie maakt, kun je met Win-A deze direct in Evernote opslaan. </p>

<h2 id="sneleenschermafbeeldingmaken">Snel een schermafbeelding maken</h2>

<p>De ene keer gebruik ik Skitch, als ik weet dat ik een schermafbeelding nog wil bewerken en wil delen. De andere keer gebruik ik de snelle mogelijkheid van de Evernote Menu helper. Met ⌘-Shift-K heb ik direct de mogelijkheid om een schermafbeelding te maken en op te slaan in Evernote. Zonder poespas en extra annotatie mogelijkheden. In Windows doe je hetzelfde met Win-PrintScreen. </p>

<h2 id="snelzoekeninevernote">Snel zoeken in Evernote</h2>

<p>Wil je snel even zoeken in Evernote, geen probleem. In Windows ga je met Win-Shift-F direct naar de zoekbalk in Evernote, in welke applicatie je ook zit. Op de Mac kun je dit doen met ⌘+^+E. Volgens de documentatie werkt dit alleen als Evernote actief is, maar mijn ervaring is dat je met deze sneltoets eveneens Evernote opstart en direct naar het zoekvenster gaat. </p>

<h2 id="snelplakkeninevernote">Snel plakken in Evernote</h2>

<p>Kopieer een stuk tekst of een afbeelding en gebruik in de applicatie de sneltoets ⌘+⌃+V (Mac) of Ctrl + Alt + V (Windows). Hiermee plak je het laatste item van je klembord naar je standaard notitieboek in Evernote. Het is vooral handig om even snel iets in Evernote op te slaan voor latere referentie en je niet teveel waarde hecht aan de bron van de tekst. Want hou er rekening mee dat je notitie geen titel heeft en geen URL als referentie. De globale sneltoets is dus geen vervanger voor de <a href="http://allesonthouden.nl/evernotecollection-webclipper/">webclipper</a>, die zoveel meer mogelijkheden heeft om je knipsel precies goed op te slaan. Maar even snel een afbeelding in Evernote plakken, of een inspirerende tekst, daar kun je deze globale sneltoets prima voor gebruiken!</p>

<p>Mijn ervaring met globale sneltoetsen is dat ze wat lastiger zijn aan te leren. Omdat je niet per se in de applicatie hoeft te werken om ze te gebruiken, is er geen cognitief verband tussen de applicatie, je hersenen en het aanleren van de sneltoets. Tenminste, dat is mijn niet-wetenschappelijke verklaring. Als ik in een applicatie werk ben ik geneigd om sneltoetsen eerder te gebruiken omdat ik in de omgeving van die applicatie zit en zo onbewust de sneltoetsen weet. Maar globale sneltoetsen werken overal en zijn daarom wat lastiger aan te leren. Denk ik. Ik ben benieuwd welke sneltoetsen jij het meeste gebruikt en welke van de bovenstaande interessante voor je zijn!</p>

<div class="footnotes">
<hr />
<ol>

<li id="fn:1">
<p>Tenzij de applicatie een sneltoets heeft die de globale overschrijft. Je kunt niet alles hebben... <a href="#fnref:1" title="return to article" class="reversefootnote">&#160;&#8617;</a></p>
</li>

</ol>
</div>
