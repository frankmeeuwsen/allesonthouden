---
ID: 1064
title: >
  Kies je eigen weergave van je notities
  in Evernote
author: Frank Meeuwsen
post_date: 2015-11-23 09:20:34
layout: post
published: true
---
<strong>Evernote heeft verschillende manieren om je notities te bekijken in de notitielijst. Je start standaard in een lijst waarin al je notities zichtbaar zijn. Door gebruik te maken van notitieboeken, labels of zoekopdrachten krijg je in deze kolom een wisselende lijst te zien, afhankelijk van je actie. Je kunt de notitielijst anders weergeven die je met het icoon rechtsboven de naam van je notitieboek.</strong>

<!--more-->

Daarna kies je één van de volgende weergaven.

![](http://cdn.allesonthouden.nl/images/WijzigWeergaveFull.png "Weergave wijzigen")

## Kaartweergave
Bekijk je notities als indexkaarten met het detailscherm van de notitie geopend. Dit geeft een snelle blik wat er in je notitielijst staat.

![](http://cdn.allesonthouden.nl/images/KaartweergaveFull.png "Kaartweergave Evernote notitielijst")

## Uitgebreide kaartweergave

Hiermee bekijk je je notities zonder een detailscherm van een notitie geopend. Bij een groot aantal notities binnen een project of een brainstorm kan dit een mooi overzichtscherm geven. Deze weergave werkt goed om verbanden tussen notities en informatie te leggen zonder te worden afgeleid door de inhoud van een notitie.

![](http://cdn.allesonthouden.nl/images/UitgebreideKaartweergave.png "Uitgebreide Kaartweergave Evernote notitielijst")

## Knipselweergave

Dit is de standaard weergave in Evernote. Je ziet een thumbnail van de eerste afbeelding in je notitie en de eerste tekst in de notitie. Met deze weergave werk ik dagelijks om de juiste notities snel te vinden.

![](http://cdn.allesonthouden.nl/images/Knipselweergave.png "Knipselweergave Evernote notitielijst")

## Lijstweergave aan de zijkant

Met de lijstweergave aan de zijkant zie je alleen de titel van je notitie en het kenmerk waar je de lijst op hebt gesorteerd. In onderstaand geval is dat "Datum bijgewerkt". Tip: Klik met de rechtermuisknop op de titels van de kolommen in de lijst en je kunt een eigen weergave maken, bijvoorbeeld titel en labels. Deze weergave gebruik ik wel eens om door mijn leeslijst te gaan in Evernote.

![](http://cdn.allesonthouden.nl/images/LijstweergaveZijkant.png "Lijstweergave Zijkant Evernote notitielijst")

## Lijstweergave aan de bovenkant

Tenslotte kun je met de lijstweergave aan de bovenkant meer kolommen per notitie zichtbaar maken. Deze weergave kun je gebruiken als je een lange lijst met notities wilt verwerken op label of datum. Hier kun je wederom zelf een andere weergave maken door met de rechtermuisknop de gewenste kolommen te selecteren.

![](http://cdn.allesonthouden.nl/images/Evernote_Premium.png "Lijstweergave Bovenkant Evernote Notitielijst")

Probeer zelf verschillende weergaven om te zien wat bij jou past. Een gekozen weergave blijft actief over alle notitieboeken en zoekresultaten. Je kunt dus niet per notitieboek of deelverzameling een aparte weergave selecteren.

(Afbeelding: <a href="https://unsplash.com/photos/7sMHTVJ0OTA">Roman Kraft @ Unsplash</a>)
