---
ID: 153
title: '#Evernotecollection : Webclipper'
author: Frank Meeuwsen
post_date: 2014-07-20 09:15:00
layout: post
published: true
---
<strong>Een van de meest krachtige onderdelen van Evernote is de mogelijkheid om onderdelen van een webpagina met en zonder opmaak op te slaan en te organiseren. Voor onderzoek of inspiratie is de webclipper een goede extensie om in je browser te hebben. In dit artikel leg ik uit hoe je de webclipper kunt gebruiken, welke mogelijkheden er zijn en hoe je hem instelt voor makkelijk gebruik.</strong>

<!--more-->

<img class="alignleft size-medium wp-image-188" src="/images/2014/07/webclipper_1-300x210.png" alt="webclipper_1" width="300" height="210" />Net als met veel andere installaties van Evernote is de <a title="Evernote webclipper" href="http://evernote.com/webclipper">webclipper</a> helaas niet in alle browsers gelijk. De installatie en gebruik is veelal hetzelfde maar sommige verbeteringen in het ontwerp en bijvoorbeeld sneltoetsen wordt op één platform sneller uitgerold dan andere platformen. In dit artikel geef ik de uitleg over de meest geavanceerde webclipper, die nu is te gebruiken in Google Chrome. Maar veel functionaliteit is eveneens in de webclippers voor andere browsers te vinden.

<h2 id="installerenvandeextensie">Installeren van de extensie</h2>

Installeer de Evernote webclipper op al je favoriete webbrowsers. De <a title="Evernote webclipper" href="http://evernote.com/webclipper">installatiepagina</a> van de webclipper herkent met welke browser je bezoekt en zal direct de juiste versie aanbieden.
Er zijn browser extensies voor alle grote webbrowsers: Chrome, Safari, Firefox, Internet Explorer en Opera. Het mooie van de webclipper is dat je delen van een webpagina kunt bewaren inclusief webadres. Tevens heb je de keuze om de originele opmaak te behouden, een selectie te bewaren of een vereenvoudigde weergave van de pagina op te slaan. Zoals al eerder gezegd verschillen de functionaliteiten per webbrowser. Internet Explorer stuurt de knipsels rechtstreeks naar het lokaal geïnstalleerde Evernote voor Windows. De knipselextensies voor Chrome, Safari en Opera hebben meer mogelijkheden.

Na de installatie dien je eenmalig in te loggen via de webclipper in Evernote. Met deze gegevens kan de webclipper je notitieboeken en tags ophalen en gebruiken voor het zogenaamde “Smart Filing”. Hiermee tracht Evernote al vooraf te bepalen waar en met welke labels je een knipsel zou willen opslaan. Hoe meer je dit gebruikt, hoe slimmer Evernote wordt en je betere aanwijzingen geeft voor opslag.

<h2 id="dagelijksgebruik">Dagelijks gebruik</h2>

Je zult merken dat je de webclipper op allerlei manieren kunt gebruiken in je dagelijkse online aanwezigheid. Er zijn verschillende redenen om een webpagina te bewaren in Evernote:

<ul>
    <li>Artikelen rondom een onderzoek wat je doet;</li>
    <li>Een lang artikel wat je later nog eens wilt lezen, een leeslijst;</li>
    <li>Inspiratie voor een project;</li>
    <li>Een screenshot als bewijsvoering (bv bij een postzending of bankoverschrijving);</li>
    <li>Een bookmark voor later bezoek;</li>
    <li>Email opslaan. De webclipper werkt uitstekend samen met Gmail!;</li>
    <li>Referentiemateriaal verzamelen voor cursussen;</li>
    <li>Screenshots met annotaties maken;</li>
    <li>Direct een PDF in het juiste notitieboek opslaan met de juiste labels;</li>
    <li>Opslag van recepten en handleidingen;</li>
    <li>Afbeeldingen opslaan met de rechtermuisknop.</li>
</ul>

Als je klikt op het olifantlogo in je browser zal de extensie de webpagina scannen en proberen te voorspellen wat je wilt bewaren. Bij een artikel gaat Evernote er van uit dat je de tekst wilt bewaren en niet de navigatie en banners. Je krijgt in het scherm hints te zien welk deel van de pagina Evernote bewaart. Met de pijltjes toetsen kun je deze selectie aanpassen.
Evernote suggereert de titel van de webpagina als titel voor de notitie die je nog kunt aanpassen. Op basis van andere notities kan Evernote een suggestie doen voor een notitieboek en labels voor het nieuwe knipsel. Tevens kun je nog eigen tekst intypen bij je knipsel alvorens je hem opslaat.
Na het knippen zie je in je scherm verwante notities uit Evernote om gerelateerde, mogelijk relevante informatie direct te zien. Zo krijgt hetgeen je zojuist hebt opgeslagen direct meer context in Evernote.

In onderstaande video zie je alle functionaliteit nog eens goed in beeld met de nieuwe webclipper van Google Chrome.

https://www.youtube.com/watch?v=QyuAn1Z_7uM

<h2 id="sneltoetsenindeextensie">Sneltoetsen in de extensie</h2>

De webclipper is in Google Chrome is sterk verbeterd en heeft een meer gestroomlijnd design. Daarnaast heeft de webclipper een aantal sneltoetsen die voor <em>power users</em> onmisbaar zijn om snel en efficient een artikel op te slaan. Via de opties van de extensie (rechtermuisknop op de extensie &gt; opties) krijg je de mogelijkheid om de sneltoetsen te bekijken en zelf in te stellen. De belangrijkste sneltoetsen die je zou moeten onthouden zijn

<ul>
    <li>Starten van de webclipper: `</li>
    <li>Sluiten van de webclipper: Esc</li>
    <li>Artikel opslaan: A</li>
    <li>Vereenvoudigde versie opslaan: V</li>
    <li>Bookmark opslaan: B</li>
    <li>Notitieboek selecteren: N</li>
    <li>Label selecteren: T</li>
</ul>

Een compleet overzicht van de sneltoetsen zie je in onderstaande gallerij

[gallery type="slideshow" link="none" ids="189,190,191"]

<h2 id="delenvanknipselsenherinneringen">Delen van knipsels en herinneringen</h2>

<img class="aligncenter size-full wp-image-192" src="/images/2014/07/webclipper_5.jpg" alt="webclipper_5" width="461" height="146" />
Ik heb de optie standaard <em>uit</em> staan want ik merk dat het niet in <em>mijn</em> workflow past, maar het kan voor jou zeker van waarde zijn. Als je in de opties aanvinkt “Na opname” &gt; “Laat het succesvolle knipseldialoog zien”, dan krijg je de mogelijkheid om je knipsel direct te delen met anderen via e-mail, Linkedin, Facebook of Twitter. Tevens kun je direct een link krijgen naar de gedeelde notitie. Tenslotte kun je een herinnering instellen, bijvoorbeeld bij een bladwijzer, om deze nog eens te bezoeken op een later tijdstip.

<h2 id="hoegebruikikdewebclipper">Hoe gebruik ik de webclipper?</h2>

Ik gebruik de webclipper voornamelijk om bookmarks op te slaan en artikelen voor projecten en als leesmateriaal. Ik hoef niet per se het artikel in de originele opmaak te zien, als alles maar goed leesbaar is. Ik werk als volgt

<ul>
    <li>Op de webpagina die ik wil clippen toets ik <strong>`</strong> met mijn middelvinger of pink (welke op dat moment het dichtst bij is)</li>
    <li>De webclipper opent en staat standaard op <em>“Slim Opslaan”</em> De webclipper heeft het vaak bij het rechte eind vanwege mijn notitieboek-indeling met projecten.</li>
    <li>Afhankelijk van de soort clipping typ ik nog <strong>B</strong> voor een Bladwijzer. Standaard staat de opslagmethode op Vereenvoudigde weergave.</li>
    <li>Als nodig typ ik <strong>N</strong> om een ander notitieboek te selecteren. Ik doe dit door een deel van de naam in te typen. De clipper pakt automatisch het juiste notitieboek</li>
    <li>Als nodig typ ik <strong>T</strong> om labels te selecteren. Eveneens gebruik ik hier het toetsenbord om een deel van een label te typen.</li>
    <li>Met <strong>Enter</strong> zorg ik dat de webclipper het knipsel opslaat.</li>
    <li>Na opname wil ik dat de Webclipper automatisch sluit. Ik heb dat in de opties ingesteld, zie screenshot. Maar soms gebruik ik de <strong>ESC</strong> toets om de clipper al sneller te sluiten.</li>
</ul>

Dit is voor mij de meest efficiente configuratie van de webclipper. Uiteraard is het voor iedereen verschillend. Ik heb meerdere instellingen geprobeerd en dat zou jij net zo moeten doen om voor jou de beste methode te vinden.

<h2 id="webclipperenscreenshots">Webclipper en screenshots</h2>

De webclipper heeft mooie functionaliteiten van het <em>stand alone programma</em> Skitch overgenomen en wel de mogelijkheid om screenshots van webpagina’s te maken en deze direct te annoteren. Met de keuze “Schermafbeelding vastleggen” krijg je de optie om een volledige schermopname te maken of met de muis een deel te selecteren.
Direct daarna heb je een palet van annotatiemogelijkheden om je schermafbeelding van opmerkingen, aandachtspunten en vragen te voorzien. Voor ontwerptrajecten en inspiratie is de schermopname ideaal. Je kunt heel makkelijk je ideeën overbrengen met stickers, pijlen en teksten. De opgemaakte afbeelding kun je direct delen met je collega’s of via email of andere kanalen delen met anderen in je team.

<h2 id="tips">Tips</h2>

<ul>
    <li>Je ziet dat ik in bovenstaande methode alleen het toetsenbord gebruik. Ik kan je dat ten zeerste aanraden. Dit werkt vele malen efficienter dan steeds naar een muis of touchpad te moeten grijpen. Het kost wat <em>muscle memory</em> om de juiste sneltoets aan te leren, maar het uiteindelijke resultaat is er dan wel naar. Vergeet niet dat je in de opties je eigen sneltoetsen kunt instellen. Je bent dus niet gebonden aan de toetsen die Evernote standaard instelt. Wederom, experimenteer met de mogelijkheden en zoek je eigen optimale configuratie!</li>
    <li>Als je eenmaal een goede configuratie hebt, maak er dan screenshots van om in Evernote op te slaan. Hiermee kun je in andere browsers makkelijk de configuratie overnemen of bij een herinstallatie alles weer makkelijk opnieuw instellen. Helaas heeft de webclipper nog geen handige export of backup functionaliteit.</li>
    <li>Maak je gebruik van Evernote Business, zet dan in de opties de mogelijkheid “Slim opslaan in Zakelijke Notitieboeken”.</li>
    <li>Zie je een afbeelding die je wilt opslaan? Selecteer hem met de rechtermuisknop en kies Evernote webclipper &gt; Afbeelding opslaan.</li>
    <li>Met de Esc-knop sluit je altijd het webclipper venster. Je hoeft dus niet met je aanwijzer naar de sluit-knop in de rechterbovenhoek te gaan.</li>
</ul>

De webclipper is nog verre van perfect. Zo zou ik het prettig vinden als de werking en het uiterlijk in alle browsers gelijk is. Tevens zou het mooi zijn om te kunnen wisselen van gebruikersaccount in de webclipper.

In een volgend artikel zal ik specifiek aandacht besteden aan <em>mobiele webclippers</em> voor iOS en Android.
