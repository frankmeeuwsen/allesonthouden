---
ID: 1045
title: De Evernote podcast is terug!
post_date: 2015-11-19 21:43:03
layout: post
---
Naast het [blog](https://blog.evernote.com/) en de social kanalen had Evernote sinds tijden een podcast. Een podcast een audio of video serie waarop je je kan abonneren (bijv. in iTunes of Overcast). Zodra je een (gratis) abonnement hebt genomen wordt elke nieuwe aflevering in die serie automatisch gedownload. Zo kun je over allerlei onderwerpen podcasts volgen. Van muziek tot (technologie-)nieuws tot wetenschap. En Evernote! Tot een paar jaar geleden. Maar ze zijn terug!

Tijdens de Evernote Conference 2014 werd meerdere keren de vraag gesteld waar de podcast was gebleven. Hij was erg populair, niet in de minste plaats vanwege het losse karakter van de opnamen. Het voelde alsof je naar een gewoon gesprek tussen de oud-CEO Phil Libin en Vice President of Marketing Andrew Sinkov [zat te luisteren](https://blog.evernote.com/blog/category/podcast/). Tijdens EC14 deed Phil de belofte dat de podcast zou terugkeren. Dat moment lijkt nu aangebroken! Op Soundcloud kun je [recente episodes van de podcast](https://soundcloud.com/evernote) vinden, tot twee weken terug. Maar ze hebben eveneens een klein archief wat vier jaar teruggaat. Dit zijn lang niet alle podcasts, maar het geeft je wel een idee waar de ontwikkelaars bij Evernote vroeger over spraken. Een kleine tijdcapsule dus! De recente podcasts zijn gerelateerd aan de Global Entrepeneurs Week, maar ik hoop dat ze dit ritme blijven volhouden en de podcast weer terug is van weggeweest.

<img class="invisible aligncenter wp-image-1050 size-full" src="/images/2015/11/Banner_podcast.png" alt="Banner_podcast" width="1024" height="512" />
