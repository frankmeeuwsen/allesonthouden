---
ID: 719
title: Presenteren in Evernote vernieuwd
author: Frank Meeuwsen
post_date: 2014-11-01 00:30:12
layout: post
published: true
---
<strong>Vandaag is Evernote begonnen met de uitrol van hun nieuwe versie over de verschillende systemen én abonnementsvormen. De drie belangrijkste wijzigingen zijn de vernieuwde Presentatiemodus, Context in je gerelateerde notities en de langverwachte Work Chat. In drie artikelen zal ik de nieuwe mogelijkheden uitleggen.</strong>

<!--more-->
<h2 id="presentatiemodus">Presentatiemodus</h2>
<em><strong>Disclaimer: De nieuwe Presentatiemodus start met een soft launch. Er wordt al melding gemaakt in de media maar Evernote heeft nog geen officiële aankondiging gedaan. Deze soft launch is om testredenen, bugtracking en de laatste verbeteringen. Onderstaande tekst is een eerste indruk en op geen manier een officieel bericht van Evernote over de beschikbaarheid van Presentatiemodus. Specifieke functionaliteiten kunnen nog wijzigen. </strong></em>

Tijdens EC4 maakte CEO Phil Libin al opmerkingen over de achterhaalde metaforen die we zien in de Office-suites van nu. Zijn stokpaardje in het verhaal was toch wel Powerpoint. Hij was er behoorlijk expliciet in, de manier waarop Powerpoint er voor zorgt dat vergaderingen in een pitch veranderen is niet goed voor productiviteit. Meetings zijn uitvloeisels van de oude bijeenkomsten bij het kampvuur waar we verhalen vertelden. Een sociaal gebeuren. Powerpoint heeft dit langzaam om zeep geholpen met flashy bullets en animaties.

https://www.youtube.com/watch?v=cudnQk1FqKE#t=2021

Het uitgangspunt voor de nieuwe Presentatiemodus is dat 99% van de keren dat je iets moet presenteren, je geen Powerpoint nodig hebt. De nieuwe Presentatiemodus in Evernote kan prima dienen als een alternatief. In de vorige versie kon je één of meerdere notities selecteren en deze in volgorde presenteren. Het nadeel was dat je nog steeds in een soort “dia”-modus zat. Elke notitie is wat in Powerpoint een dia zou zijn. Dus je gaat nog steeds een verzameling notities maken, rekening houden met afbeeldingen etcetera.
In de nieuwe versie is dat veel intuitiever gemaakt. Je kunt elke notitie direct presenteren maar Evernote probeert automatisch van een langere notitie een logisch overzicht te maken. Afbeeldingen worden automatisch uitgelijnd over het hele scherm én je hebt de mogelijkheden om je notitie als een presentatie in te delen. Dit zie je in onderstaande video. Via de zijbalk kun je een notitie opsplitsen in meerdere “dia’s” door gebruik te maken van de horizontale lijn. Evernote geeft al logische plaatsen aan waar je de scheidslijn kunt plaatsen in de nieuwe lay out editor.

https://www.youtube.com/watch?v=ssSdBJeA3Ts

Dit geeft een hele snelle en intuitieve manier van presenteren. Als je je notitie op een tweede scherm presenteert via beamer of op een TV, dan kun je tijdens de presentatie tekst toevoegen aan je notitie. Deze komt in de presentatie naar voren. Zo kun je tijdens projectoverleg of brainstormsessies direct de input van je team verwerken in de slides. Of nog beter, met de nieuwe Work Chat functie kunnen de aanwezigen direct in de notitie werken vanaf hun eigen computer of mobiel waarna de veranderingen eveneens op het scherm zichtbaar worden. Een lijst met taken kun je realtime en gezamenlijk
Zo verandert een vergadering van een eenwegskanaal met mededelingen naar een collaboratieve en sociale bijeenkomst met meer productiviteit, meer output en hopelijk meer plezier in het samenwerken.

Presentatiemodus is beschikbaar in alle versies van Evernote na een update van je software. Dit zal geleidelijk worden verspreid.

<em><strong>Lees eveneens over <a title="Context geeft je live informatie bij je notities" href="http://allesonthouden.nl/context-geeft-je-live-informatie-bij-je-notities/">Context</a> en <a title="Work Chat brengt het gesprek naar Evernote" href="http://allesonthouden.nl/work-chat-brengt-het-gesprek-naar-evernote/">Work Chat</a></strong></em>
